<html><head><title>
Ecclesiastes (12/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-11.html>&larr;</a>&nbsp;&nbsp;<font class=titleType><b>Ecclesiastes (12/12)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak toj cuancat saˈ la̱ sa̱jilal, chijulticokˈ a̱cue li Dios li quiyoˈobtesin a̱cue. Chijulticokˈ a̱cue li Dios nak toj ma̱jiˈ nacuulac li cutan nak cuan nabal li chˈaˈajquilal ut nak ma̱jiˈ nacuulac li chihab nak ta̱ye: —Ma̱cˈaˈ chic nasahoˈ cuiˈ inchˈo̱l.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chaba̱nuhak anakcuan nak toj nacˈutun li sakˈe chi cutan, li po ut li chahim chiru kˈojyi̱n, ut nak toj ma̱jiˈ namoy ru li cutan xban li chok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cuulak xkˈehil nak chixjunileb sicso̱tkeb xbaneb xti̱xil, ut eb li cui̱nk li cauheb rib, cˈutzcˈu̱keb aj chic rixeb. Ut ma̱cˈaˈak chic ruch reheb xban nak ac ti̱xeb chic. Ut eb li nequeˈiloc saˈ ventana incˈaˈ chic teˈru̱k teˈilok xban nak ac xmoy li xnakˈ ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac ti̱xakat chic, incˈaˈ chic tat-abi̱nk ut incˈaˈ chic tatru̱k chi cuaˈac xban nak ma̱cˈaˈak chic ruch a̱cue. Ut incˈaˈ chic sa tatcua̱rk. Toj ekˈela tatcuacli̱k nak ta̱ya̱bak laj tzoˈ xul. Ut incˈaˈ chic tatru̱k chi bicha̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tatxucuak chi cubec saˈ junak naˈajej najt xteram. Yo̱k a̱xiu nak tatbe̱k ut sakak chic la̱ cuismal, chanchanak xsakal li ratzˈum li almendro. Incˈaˈ chic ta̱cuy xban nak ti̱xakat chic chi us. Incˈaˈ chic tatcuaˈak ut ma̱cˈaˈ chic ta̱ra ru. Chi se̱b tatca̱mk ut tatxic chi hila̱nc saˈ la̱ naˈaj chi junaj cua. Ut nak eb laj mukunel yo̱keb chi xic cha̱mukbal, yo̱keb chi ya̱bac xban nak ac xatcam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak toj yoˈyo̱cat saˈ ruchichˈochˈ, chijulticokˈ a̱cue li Dios li quiyoˈobtesin a̱cue xban nak ta̱cuulak xkˈehil nak tatca̱mk joˈ nak natˈupeˈ junak cadena plata. Nak tatca̱mk chanchan nak najoreˈ li ucˈal oro. Ut chanchan nak najoreˈ li cuc chire li yuˈam haˈ ut chanchan nak natokeˈ li sursu̱quil cheˈ li naquelon chak re li haˈ chi saˈ li becbil jul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak tatca̱mk, tatsukˈi̱k cuiˈchic chˈochˈ xban nak chˈochˈ oquenakat. Ut la̱ musikˈ ta̱xic cuiˈchic riqˈuin li Dios xban nak aˈan quiqˈuehoc la̱ musikˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in, li ninnau a̱tinac chi cha̱bil, ninye nak lix naˈleb li ruchichˈochˈ ma̱cˈaˈ na-oc cuiˈ. Chixjunil ma̱cˈaˈ na-oc cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in ninnau a̱tinac chi cha̱bil ut cuan innaˈleb. Quintzol cuib chi us ut quintzˈil rix li naˈleb. Ut quinqˈueheb ajcuiˈ xnaˈleb li tenamit ut quinye saˈ xxiqueb re nak teˈxtau xya̱lal. Ut nabal li proverbios quintzˈi̱ba.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quinqˈue inchˈo̱l chixsicˈbal ruheb li a̱tin re nak tintzˈi̱ba li naˈleb aˈin chi tzˈakal re ru riqˈuin cha̱bil a̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈleb li nequeˈxye li cuanqueb xnaˈleb nacˈanjelac chiku joˈ nak nacˈanjelac li kˈes ruˈuj cheˈ re xberesinquil li bo̱yx. Li cha̱bil naˈleb qˈuebil ke xban li tzˈakal Pastor li na-iloc ke. Nacana saˈ kachˈo̱l. Chanchan li claux li natˈojeˈ saˈ li cheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈuehomak retal. Nabal li naˈleb cuan saˈ ruchichˈochˈ. Moco narakeˈ ta xtzˈi̱banquil. Abanan ma̱cˈaˈ rajbal xtzolbal chixjunil li cˈaˈak re ru aˈan. Li tzoloc chi nabal, aˈan nalubtesin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin li a̱tin aˈin tinrak li a̱tinac saˈ li hu aˈin: nak chexucua̱k ru li Dios ut cheba̱nuhak li cˈaˈru naxye saˈ lix chakˈrab xban nak aˈin li kˈaxal tento xba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios ta̱rakok a̱tin saˈ kabe̱n riqˈuin chixjunil li cˈaˈru nakaba̱nu, usta chi mukmu nakaba̱nu. Ta̱rakok a̱tin saˈ kabe̱n riqˈuin chixjunil li nakaba̱nu, usta us, usta incˈaˈ us.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-11.html>&larr;</a>&nbsp;&nbsp;<font class=titleType><b>Ecclesiastes (12/12)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
