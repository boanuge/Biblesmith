<html><head><title>
Leviticus (23/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-22.html>&larr;</a>&nbsp;&nbsp;<font class=titleType><b>Leviticus (23/27)</b></font>&nbsp;&nbsp;<a href=Simple-Leviticus-24.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye reheb laj Israel cˈaˈru naxye li chakˈrab chirixeb li ninkˈe li teˈxba̱nu nak teˈxchˈutub ribeb chinlokˈoninquil. La̱at ta̱ye resil reheb nak li ninkˈe li teˈxba̱nu, aˈan kˈaxal lokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib cutan textrabajik ut saˈ li xcuuk li cutan ma̱ jun li cˈanjel te̱ba̱nu xban nak aˈan li hiloba̱l cutan kˈaxal lokˈ re texhila̱nk cuiˈ. Tine̱lokˈoni aˈ yal bar cua̱nkex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan eb aˈin li cutan nak te̱chˈutub e̱rib chinlokˈoninquil. Li ninkˈe te̱ba̱nu kˈaxal lokˈ. Ta̱ye resil reheb jokˈe teˈninkˈei̱k re inlokˈoninquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li ca̱laju xbe li xbe̱n po te̱tiquib lin ninkˈe Pascua nak ac oc re li kˈojyi̱n re xjulticanquil nak quexcuisi chak saˈ li tenamit Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li oˈlaju xbe li po aˈan te̱ba̱nu li ninkˈe nak nequecuaˈ li caxlan cua li ma̱cˈaˈ xchˈamal. Te̱ba̱nu aˈan re xqˈuebal xlokˈal li Ka̱cuaˈ. Cuukub cutan te̱cuaˈ li caxlan cua li ma̱cˈaˈ xchˈamal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li xbe̱n li cutan te̱chˈutub e̱rib ut te̱ba̱nu li lokˈlaj ninkˈe ut ma̱ jun li cˈanjel te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chiru cuukub cutan te̱qˈue le̱ cˈatbil mayej chiru li Ka̱cuaˈ. Saˈ xcuuk li cutan te̱chˈutub cuiˈchic e̱rib re xba̱nunquil li lokˈlaj ninkˈe, ut ma̱ jun li cˈanjel te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Tat-a̱tinak riqˈuineb laj Israel ut ta̱ye reheb chi joˈcaˈin: Nak tex-oc saˈ li naˈajej li tinqˈue e̱re, nak te̱sicˈ li xbe̱n ru le̱ racui̱mk, te̱cˈam jun jo̱b riqˈuin laj tij chokˈ le̱ mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xnumeˈ li hiloba̱l cutan laj tij tixtaksi saˈ rukˈ le̱ mayej chiru li Ka̱cuaˈ re nak ta̱cˈulekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan nak te̱mayeja li xbe̱n ru le̱ racui̱mk, te̱qˈue ajcuiˈ jun li carner te̱lom jun chihab cuan re chokˈ le̱ cˈatbil mayej. Ut tzˈakalak re ru li te̱qˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut te̱qˈue numenak cuakxakib libra li cˈaj junajinbil riqˈuin aceite chokˈ re le̱ cˈatbil mayej. Aˈanak jun sununquil mayej ta̱cuulak chiru li Ka̱cuaˈ. Ut ta̱mayeja̱k ajcuiˈ rochben jun litro li vino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak te̱qˈue le̱ mayej acui̱mk re li Dios, incˈaˈ naru te̱cuaˈ li caxlan cua yi̱banbil riqˈuin trigo, chi moco te̱tzaca li trigo chi rax, chi moco chi qˈuilinbil. Nak acak xeqˈue le̱ mayej, naru te̱tzaca aˈan. Li chakˈrab aˈin reheb le̱ ralal e̱cˈajol anakcuan ut chi junelic kˈe cutan aˈ yal bar cua̱nkex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xeqˈue li jun jo̱b le̱ trigo chokˈ re le̱ mayej te̱roybeni cuukub xama̱n chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak xnumeˈ li laje̱b roxcˈa̱l (50) cutan, te̱qˈue cuiˈchic le̱ mayej re le̱ racui̱mk trigo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ le̱ rochoch te̱cˈam chak cuib li caxlan cua chokˈ e̱mayej chiru li Ka̱cuaˈ. Li junju̱nk chi caxlan cua aˈan yi̱banbil riqˈuin numenak cuakxakib libra li cha̱bil cˈaj ut cua̱nk xchˈamal. Laj tij tixtaksi saˈ rukˈ chiru li Ka̱cuaˈ chokˈ re le̱ mayej re li xbe̱n ru le̱ trigo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rochben li caxlan cua te̱qˈue cuukub li cocˈ carner te̱lom jun chihab cua̱nk reheb. Te̱qˈue ajcuiˈ jun li toro toj sa̱j ut cuib chic li carner te̱lom. Ma̱cˈaˈak re̱qˈueb. Te̱qˈue chokˈ cˈatbil mayej chiru li Ka̱cuaˈ rochben li mayej trigo ut li mayej vino. Aˈanak jun li sununquil mayej ta̱cuulak chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱mayeja ajcuiˈ jun li chiba̱t te̱lom re xtojbal rix le̱ ma̱c ut cuib li carner te̱lom jun chihab cuan reheb chokˈ re li mayej re xcˈambal e̱rib saˈ usilal riqˈuin li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj tij tixtaksi chiru li Ka̱cuaˈ li cuib li cocˈ carner chokˈ mayej saˈ xcˈabaˈeb laj tij. Ut tixtaksi ajcuiˈ li caxlan cua yi̱banbil riqˈuin li xbe̱n ru li acui̱mk. Eb li mayej aˈan santobresinbileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan te̱chˈutub e̱rib ut texninkˈei̱k re xlokˈoninquil li Ka̱cuaˈ. Ut ma̱ jun li cˈanjel te̱ba̱nu. Eb le̱ ralal e̱cˈajol teˈxba̱nu li chakˈrab aˈin chalen anakcuan ut chi junelic aˈ yal bar cua̱nkex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak te̱sicˈ ru le̱ racui̱mk trigo, incˈaˈ te̱sicˈ chi us, chi moco te̱molcˈa li natˈaneˈ. Te̱canab ban reheb li nebaˈ ut reheb li jalaneb xtenamit. La̱in li Ka̱cuaˈ le̱ Dios ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>—A̱tinan riqˈuineb laj Israel ut ta̱ye reheb nak li xbe̱n cutan re li xcuuk li po, aˈan jun hiloba̱l cutan chokˈ e̱re. Te̱chˈutub e̱rib ut te̱ya̱basi li trompetas re xjulticanquil nak xticla li po nak teˈxba̱nu li lokˈlaj ninkˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱qˈue le̱ cˈatbil mayej chicuu la̱in li Ka̱cuaˈ. Ut ma̱ jun li cˈanjel te̱ba̱nu saˈ li cutan aˈan, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ li Ka̱cuaˈ re laj Moisés:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Saˈ li laje̱b xbe li xcuuk po, aˈan li cutan nak te̱qˈue le̱ mayej re xtojbal rix le̱ ma̱c. Te̱chˈutub e̱rib ut te̱ba̱nu li lokˈlaj ninkˈe. Te̱ba̱nu le̱ ayu̱n ut te̱cˈat le̱ mayej re xqˈuebal xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ jun li cˈanjel te̱ba̱nu chiru li cutan aˈan xban nak aˈan jun cutan re xtojbal rix le̱ ma̱c. Te̱ba̱nu chi joˈcan re nak li Ka̱cuaˈ le̱ Dios tixcuy le̱ ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani incˈaˈ tixba̱nu lix ayu̱n saˈ li cutan aˈan, li jun aˈan ta̱isi̱k saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui junak ta̱trabajik saˈ li cutan aˈan, la̱in li Dios tinqˈue chi sachecˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ jun li cˈanjel te̱ba̱nu. Li chakˈrab aˈin reheb chixjunileb le̱ ralal e̱cˈajol anakcuan ut chi junelic kˈe cutan, aˈ yal bar cua̱nkex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈin jun li cutan re texhila̱nk cuiˈ ut re ayunic. Ta̱ticla̱k nak ta̱oc li kˈojyi̱n saˈ xbele li cutan ut ta̱rakekˈ nak ta̱oc li kˈojyi̱n saˈ li xlaje li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye reheb laj Israel: Saˈ li oˈlaju xbe li xcuuk li po te̱ba̱nu li ninkˈe nak nequeyi̱b li cocˈ muheba̱l riqˈuin rukˈ cheˈ. Chiru cuukub cutan te̱ba̱nu li ninkˈe aˈin re xqˈuebal xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li xbe̱n li cutan re li ninkˈe te̱chˈutub e̱rib chixlokˈoninquil li Ka̱cuaˈ ut ma̱ jun li cˈanjel te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rajlal cutan, chiru cuukub cutan, te̱qˈue le̱ cˈatbil mayej chiru li Ka̱cuaˈ. Saˈ xcuakxak li cutan te̱chˈutub cuiˈchic e̱rib ut te̱qˈue le̱ cˈatbil mayej chiru li Ka̱cuaˈ re xlokˈoninquil. Aˈan li cutan re lokˈoni̱nc ut ma̱ jun li cˈanjel te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin li ninkˈe re lokˈoni̱nc nak nequechˈutub e̱rib ut nequeqˈue le̱ cˈatbil mayej chiru li Ka̱cuaˈ, ut li mayejanbil tzacae̱mk, li mayej trigo, li mayej vino ut li cˈaˈak chic re ru chi mayej li tento te̱qˈue saˈ xkˈehil joˈ quiyeheˈ e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li mayej aˈin, aˈan jun chic li mayej li te̱qˈue nak nequeqˈue le̱ mayej saˈ li hiloba̱l cutan nak nequeqˈue le̱ ma̱tan ut eb li mayej li xeyechiˈi xqˈuebal re li Ka̱cuaˈ joˈ ajcuiˈ li mayej li na-ala saˈ e̱chˈo̱l xqˈuebal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li oˈlaju xbe li xcuuk po, nak ac xexoc ru le̱ racui̱mk, te̱ba̱nu li ninkˈe chiru cuukub cutan re xqˈuebal xlokˈal li Ka̱cuaˈ. Hiloba̱l cutan saˈ xticlajic li ni̱nkˈe ut hiloba̱l cutan ajcuiˈ saˈ xcuakxak li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li xbe̱n cutan te̱sicˈ li rukˈ li cheˈ chˈinaˈus rilbal, li naxqˈue ru. Te̱sicˈ ajcuiˈ rukˈeb li cheˈ palmera ut li cuan nabal rukˈ. Ut te̱sicˈ ajcuiˈ li rukˈ li cheˈ li cuanqueb chire li cocˈ rok haˈ. Ut ta̱sahokˈ saˈ e̱chˈo̱l chiru li Ka̱cuaˈ le̱ Dios chiru cuukub cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal chihab texninkˈei̱k chiru cuukub cutan re xlokˈoninquil li Ka̱cuaˈ. Te̱tiquib saˈ li xcuuk li po re li chihab. Aˈan jun li chakˈrab tento te̱ba̱nu joˈ ajcuiˈ eb le̱ ralal e̱cˈajol li teˈcua̱nk mokon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru cuukub cutan chixjunileb li tzˈakal aj Israel teˈcua̱nk saˈ li cocˈ muheba̱l li queˈxyi̱b riqˈuin li rukˈ cheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxba̱nu chi joˈcan re nak eb li ralal xcˈajol laj Israel teˈxqˈue retal chanru quinba̱nu nak quebincuisi chak Egipto. La̱in quinqˈueheb chi cua̱nc saˈ li cocˈ muheba̱l yi̱banbil riqˈuin rukˈ cheˈ. La̱in li Ka̱cuaˈ le̱ Dios, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin nak laj Moisés quixye re laj Israel chanru nak teˈxba̱nu eb li ninkˈe re xlokˈoninquil li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-22.html>&larr;</a>&nbsp;&nbsp;<font class=titleType><b>Leviticus (23/27)</b></font>&nbsp;&nbsp;<a href=Simple-Leviticus-24.html>&rarr;</a>
</td></tr></table>


</body></html>
