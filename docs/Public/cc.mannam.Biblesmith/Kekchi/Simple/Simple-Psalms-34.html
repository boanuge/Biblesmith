<html><head><title>
Psalms (34/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-33.html>&larr;</a>&nbsp;&nbsp;<font class=titleType><b>Psalms (34/150)</b></font>&nbsp;&nbsp;<a href=Simple-Psalms-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinlokˈoni li Ka̱cuaˈ chi junelic. Ut incˈaˈ tincanab xqˈuebal lix lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue xlokˈal riqˈuin li usilal naxba̱nu. Cherabihak la̱ex, li tu̱lanex ut chisahokˈ taxak saˈ le̱ chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chikalokˈonihak li Ka̱cuaˈ saˈ comonil. Chikaqˈuehak xlokˈal lix cˈabaˈ chi junaj kacˈaˈux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quintzˈa̱ma intenkˈanquil re li Ka̱cuaˈ ut aˈan quixsume li cˈaˈru quintzˈa̱ma re ut quilajrisiheb lin xiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li queˈxtzˈa̱ma xtenkˈanquil riqˈuin li Ka̱cuaˈ, queˈsahoˈ saˈ xchˈo̱leb xban nak quiqˈueheˈ reheb li cˈaˈru queˈxtzˈa̱ma.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak kˈaxal ra cuanquin, quintzˈa̱ma intenkˈanquil re li Ka̱cuaˈ, ut aˈan quixsume li quintzˈa̱ma re ut quinixcol chiru li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix ángel li Ka̱cuaˈ cuan riqˈuineb li nequeˈxnima ru li Ka̱cuaˈ ut aˈan nacoloc reheb chiru li xiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yalomak rix li Ka̱cuaˈ re nak te̱qˈue retal chanru lix cha̱bilal. Us xak re li ani cau xchˈo̱l riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheqˈuehak xlokˈal li Ka̱cuaˈ la̱ex, li ti̱c e̱chˈo̱l, xban nak li ani naxqˈue xlokˈal li Dios, ma̱cˈaˈ napaltoˈ re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nequeˈxye nak cauheb rib xjuneseb chanchaneb li cakcoj. Eb aˈan teˈraj ru cuaˈac xban nak teˈtzˈoca̱k. Abanan li nequeˈxtzˈa̱ma xtenkˈanquil chiru li Dios, aˈan incˈaˈ napaltoˈ li cˈaˈru us chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quimkex, ex cualal incˈajol, ut cherabihak li oc cue chixyebal e̱re. Tincˈut che̱ru chanru xlokˈoninquil li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma te̱raj nak najtak rok le̱ yuˈam saˈ ruchichˈochˈ? Ut, ¿ma te̱raj nak sa cua̱nkex?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui joˈcan te̱raj, cheqˈuehak retal li cˈaˈru te̱ye. Mexa̱tinac chi yalak chaˈakˈ re ru chi moco texticˈtiˈik.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱ba̱nu chic li ma̱usilal. Cheba̱nuhak ban li us ut cheqˈuehak e̱chˈo̱l chi cua̱nc saˈ tuktu̱quil usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ aˈan naril li cˈaˈru nequeˈxcˈul li ti̱queb xchˈo̱l ut naxtenkˈaheb. Aˈan narabi nak nequeˈxtzˈa̱ma xtenkˈanquil chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuan xjoskˈil li Dios saˈ xbe̱neb li nequeˈxba̱nu li incˈaˈ us. Ut nak nequeˈcam ma̱ ani chic najultican reheb saˈ ruchichˈochˈ xban nak incˈaˈ useb xnaˈlebeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ti̱queb xchˈo̱l nequeˈxya̱ba xcˈabaˈ li Ka̱cuaˈ ut aˈan narabi li cˈaˈru nequeˈxtzˈa̱ma chiru. Ut aˈan nacoloc reheb chiru li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ junelic cuan chixtenkˈanquileb li nequeˈchˈinan xchˈo̱leb ut naxqˈue xcacuileb xchˈo̱l li nequeˈchˈinan xchˈo̱leb. Ut naxqˈue xcacuileb xchˈo̱l li nequeˈrecˈa nak incˈaˈ chic nequeˈxcuy xnumsinquil li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal nabal li raylal nequeˈxcˈul li ti̱queb xchˈo̱l. Abanan li Ka̱cuaˈ cuan chixtenkˈanquileb re nak teˈxcuy xnumsinquil li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ ta̱colok re li ti̱c xchˈo̱l ut ma̱ jun lix bakel ta̱tokekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aban li incˈaˈ useb xnaˈleb, aˈ ajcuiˈ lix ma̱usilaleb ta̱camsi̱nk reheb. Ut teˈqˈuehekˈ chixtojbal rix lix ma̱queb li xicˈ nequeˈiloc reheb li ti̱queb xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ ta̱colok reheb li nequeˈcˈanjelac chiru. Ut li cauheb xchˈo̱l riqˈuin li Ka̱cuaˈ incˈaˈ teˈqˈuehekˈ chixtojbal rix lix ma̱queb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-33.html>&larr;</a>&nbsp;&nbsp;<font class=titleType><b>Psalms (34/150)</b></font>&nbsp;&nbsp;<a href=Simple-Psalms-35.html>&rarr;</a>
</td></tr></table>


</body></html>
