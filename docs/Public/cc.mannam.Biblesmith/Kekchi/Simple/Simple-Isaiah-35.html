<html><head><title>
Isaiah (35/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-34.html>&larr;</a>&nbsp;&nbsp;<font class=titleType><b>Isaiah (35/66)</b></font>&nbsp;&nbsp;<a href=Simple-Isaiah-36.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱sahokˈ cuiˈchic saˈ xchˈo̱l li chaki chˈochˈ. Teˈatzˈumak cuiˈchic li utzˈuˈuj saˈ li chˈochˈ li ma̱cˈaˈ na-el chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chaki chˈochˈ ta̱bicha̱nk xban xsahil xchˈo̱l. Cˈajoˈak xchˈinaˈusal. Chanchanak li tzu̱l li cuanqueb Líbano ut kˈaxal cha̱bilak chic li chˈochˈ. Chanchanak li chˈochˈ li cuan Carmelo ut chanchanak li chˈochˈ li cuan Sarón. Ut chixjunileb teˈril li quilajxba̱nu li Dios ut teˈxqˈue retal lix lokˈal ut lix cuanquilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cacuubresihomak li rukˈ li ma̱cˈaˈeb xmetzˈe̱u. Joˈ ajcuiˈ li rok li nequeˈsicsot xban xlubic. Qˈuehomak xcacuilal xchˈo̱leb li kˈuneb xchˈo̱l. Ut qˈuehomak xcacuil xchˈo̱l li nequeˈchˈinan xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈuehomak xcacuil xchˈo̱leb li yo̱queb chi lucta̱c. Yehomak reheb: —Cacuubresihomak e̱chˈo̱l. Mexxucuac. Li Ka̱cuaˈ ta̱colok e̱re ut tixqˈueheb chixtojbal lix ma̱queb li xicˈ nequeˈiloc e̱re.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan eb li mutzˈ teˈilok chic ut li tzˈap xic teˈabi̱nk chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ye̱k rok chanchanakeb chic li quej nak teˈpiscˈok xban xsahileb xchˈo̱l. Li mem teˈa̱tinak chic ut teˈxjap re xban xsahileb xchˈo̱l. Ut saˈ li chaki chˈochˈ ta̱cua̱nk li yuˈam haˈ chi numtajenak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li naˈajej li chaki ru ta̱sukˈisi̱k chokˈ xnaˈaj haˈ. Ta̱e̱lk li yuˈam haˈ yalak bar. Ut saˈ li naˈajej li queˈcuan cuiˈ laj xoj ta̱cua̱nk chic li pachˈayaˈ ut li caxlan aj ut ta̱cua̱nk ajcuiˈ li bayal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱cua̱nk aran jun li nim be. “Xbehil li Santilal” xcˈabaˈ. Eb li incˈaˈ useb xnaˈleb incˈaˈ teˈoc saˈ li be aˈan, chi moco teˈoc aran li ma̱cˈaˈeb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aran ma̱cˈaˈak li joskˈ aj xul ut ma̱cˈaˈak li cakcoj. Eb li colbileb teˈnumekˈ saˈ li be aˈan chi ma̱cˈaˈ xcˈaˈuxeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li colbileb xban li Ka̱cuaˈ sahak saˈ xchˈo̱leb nak teˈsukˈi̱k Sión. Junelic sahak saˈ xchˈo̱leb ut yo̱keb chi bicha̱nc. Incˈaˈ chic teˈrahokˈ saˈ xchˈo̱leb chi moco teˈya̱bak chic xban raylal.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-34.html>&larr;</a>&nbsp;&nbsp;<font class=titleType><b>Isaiah (35/66)</b></font>&nbsp;&nbsp;<a href=Simple-Isaiah-36.html>&rarr;</a>
</td></tr></table>


</body></html>
