<html><head><title>
2Chronicles (15/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-14.html>&larr;</a>&nbsp;&nbsp;<font class=titleType><b>2Chronicles (15/36)</b></font>&nbsp;&nbsp;<a href=Simple-2Chronicles-16.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix Musikˈ li Ka̱cuaˈ quichal riqˈuin laj Azarías li ralal laj Obed.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Azarías qui-el chixcˈulbal laj Asa ut quixye re: —At rey Asa, chacuabi taxak li cˈaˈru tinye a̱cue. Ut cherabihak ajcuiˈ la̱ex li ralal xcˈajol laj Judá ut la̱ex li ralal xcˈajol laj Benjamín. Li Ka̱cuaˈ ta̱cua̱nk e̱riqˈuin cui la̱ex cua̱nkex riqˈuin aˈan. Cui te̱sicˈ li Dios, aˈan tixcˈutbesi rib che̱ru. Abanan cui te̱tzˈekta̱na, li Dios textzˈekta̱na ajcuiˈ la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Najt queˈcuan laj Israel chi incˈaˈ yo̱queb chixlokˈoninquil li tzˈakal Dios. Ma̱cˈaˈeb laj tij chixcˈutbal li xya̱lal chiruheb ut ma̱cˈaˈ lix chakˈrab li Dios riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan nak quichal li raylal saˈ xbe̱neb laj Israel, queˈxsicˈ li Ka̱cuaˈ lix Dioseb, ut li Ka̱cuaˈ quixcˈutbesi rib chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan, ma̱ ani naru na-el saˈ junak tenamit chi moco na-oc yal chi joˈcan xban nak eb li tenamit yalak bar cuanqueb saˈ raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li cristian yo̱queb chixrahobtesinquil ribeb chi ribileb rib. Joˈcaneb ajcuiˈ li tenamit xban nak li Dios yo̱ chixrahobtesinquileb riqˈuin nabal pa̱y ru chi raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan ut la̱ex, michˈinan e̱chˈo̱l. Cauhak ban e̱chˈo̱l xban nak le̱ cˈanjel, aˈan cuan xkajcˈa̱munquil, chan laj Azarías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicacuuc xchˈo̱l li rey Asa nak quirabi li cˈaˈru quixye li profeta Azarías li ralal laj Obed. Quirisi chixjunileb li jalam u̱ch saˈ li naˈajej Judá joˈ ajcuiˈ saˈ lix naˈajeb li ralal xcˈajol laj Benjamín, joˈ ajcuiˈ saˈ eb li tenamit li quire̱chani saˈ li naˈajej li tzu̱l ru li cuan saˈ lix naˈajeb li ralal xcˈajol laj Efraín. Ut quixyi̱b cuiˈchic li artal li cuan saˈ li neba̱l chiru lix templo li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix aˈan quixchˈutubeb li ralal xcˈajol laj Judá ut eb li ralal xcˈajol laj Benjamín. Ut quixchˈutubeb ajcuiˈ li ralal xcˈajol laj Efraín, ut eb li ralal xcˈajol laj Simeón, joˈ eb ajcuiˈ li ralal xcˈajol laj Manasés, li queˈel saˈ li naˈajej Israel ut queˈco̱eb chi cua̱nc Judá. Nabaleb li queˈco̱eb Judá xban nak queˈxqˈue retal nak li Ka̱cuaˈ cuan riqˈuin laj Asa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxchˈutub ribeb aran Jerusalén saˈ li rox po re li chihab aˈan nak yo̱ oˈlaju chihab roquic chokˈ rey laj Asa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan queˈxmayeja chiru li Ka̱cuaˈ cuukub ciento chi bo̱yx ut cuukub mil chi carner li queˈre̱chani saˈ eb li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxba̱nu jun li contrato ut queˈxye nak teˈxsicˈ li Ka̱cuaˈ lix Dioseb lix xeˈto̱nil yucuaˈ chi anchaleb xchˈo̱l ut chi anchaleb li ra̱m.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li ani li incˈaˈ tixsicˈ li Ka̱cuaˈ, lix Dioseb laj Israel, ta̱camsi̱k, joˈ cocˈ, joˈ ni̱nk, joˈ cui̱nk, joˈ ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxba̱nu jun li juramento chiru li Ka̱cuaˈ chi cau xya̱b xcuxeb ut chi saheb saˈ xchˈo̱l ut queˈxya̱basiheb li trompeta ut eb li xucub.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb laj Judá queˈsahoˈ xchˈo̱leb xban li contrato li queˈxba̱nu xban nak queˈxba̱nu chi anchaleb xchˈo̱l. Queˈxsicˈ li Ka̱cuaˈ chi anchaleb xchˈo̱l ut queˈxtau. Joˈcan nak li Ka̱cuaˈ quixqˈueheb chi cua̱nc saˈ tuktu̱quil usilal riqˈuineb li cuanqueb chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix Maaca lix naˈchin laj Asa quixyi̱b jun lix Dios Asera. Joˈcan nak laj Asa quirisi xcuanquil chokˈ reina. Quixjor li yi̱banbil dios li quixyi̱b lix naˈchin ut quixcˈat chire li haˈ Cedrón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta incˈaˈ queˈisi̱c chixjunileb li naˈajej li queˈxlokˈoni cuiˈ li jalanil dios aran Israel, abanan laj Asa junelic cuan saˈ ti̱quilal chiru li Dios joˈ najtil quicuan chi yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixqˈue cuiˈchic saˈ lix templo li Dios li cˈaˈru terto xtzˈak, li oro ut li plata li quixkˈaxtesi re li Ka̱cuaˈ lix yucuaˈ joˈ ajcuiˈ li quixkˈaxtesi aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut incˈaˈ quicuan li ple̱t toj nak ac yo̱ oˈlaju xcaˈcˈa̱l (35) chihab roquic chokˈ rey laj Asa.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-14.html>&larr;</a>&nbsp;&nbsp;<font class=titleType><b>2Chronicles (15/36)</b></font>&nbsp;&nbsp;<a href=Simple-2Chronicles-16.html>&rarr;</a>
</td></tr></table>


</body></html>
