<html><head><title>
Esther (7/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-6.html>&larr;</a>&nbsp;&nbsp;<font class=titleType><b>Esther (7/10)</b></font>&nbsp;&nbsp;<a href=Simple-Esther-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Asuero rochben laj Amán co̱eb saˈ li ninkˈe li quixba̱nu lix Ester.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ac cuanqueb saˈ li ninkˈe yo̱queb chi ucˈac vino ut li rey quixye cuiˈchic re lix Ester: —Ye cue cˈaˈru ta̱cuaj ut la̱in tinqˈue a̱cue usta yijach lin biomal ta̱patzˈ cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li reina Ester quixye re: —At rey, cui la̱at ta̱cuaj xba̱nunquil usilal cue, caˈaj cuiˈ tintzˈa̱ma cha̱cuu nak incˈaˈ taxak tincamsi̱k la̱in ut incˈaˈ taxak teˈcamsi̱k li cuech tenamitil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱in ut eb li cuech tenamitil, xokˈaxtesi̱c re camsi̱c. Ta̱sachekˈ ku chi junaj cua. Cui ta xoxkˈaxtesi̱c chokˈ cˈayinbil mo̱s, ma̱cˈaˈ raj tinye. Incˈaˈ raj xatinchˈiˈchˈiˈi. Aban cui la̱o tocamsi̱k, ta̱cha̱lk jun nimla chˈaˈajquilal saˈ a̱be̱n la̱at, at rey, chan lix Ester.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey Asuero quixpatzˈ re: —¿Ani xcˈoxlan re xba̱nunquil li ma̱usilal aˈan? ¿Bar cuan li cui̱nk aˈan? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Ester quixye re: —Li xicˈ na-iloc ke li naraj xba̱nunquil raylal ke, aˈan ajcuiˈ laj Amán li cuan arin, li incˈaˈ us xnaˈleb, chan. Nak quirabi li cˈaˈru quixye, cˈajoˈ nak quixucuac laj Amán chiru li rey ut chiru li reina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak quijoskˈoˈ li rey. Quicuacli saˈ junpa̱t ut co̱ chirix cab bar aubil cuiˈ li utzˈuˈuj. Laj Amán quicana aran chixtzˈa̱manquil chiru lix Ester nak incˈaˈ ta̱camsi̱k xban nak ac naxnau nak ta̱takla̱k xcamsinquil xban li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak cˈajoˈ lix xiu laj Amán, quitˈaneˈ chi rok lix Ester. Nak quisukˈi saˈ cab li rey, quiril nak laj Amán quitˈaneˈ saˈ li cˈojariba̱l bar yo̱ cuiˈ chi hila̱nc lix Ester. Li rey quixjap re ut quixye: —¿Ma yo̱cat ajcuiˈ xcˈoxlanquil xba̱nunquil li incˈaˈ us re li reina chicuu arin saˈ li cuochoch? chan. Toj yo̱ ajcuiˈ xyebal aˈan li rey nak queˈxchap laj Amán ut queˈxtzˈap li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Harbona, jun reheb li eunucos li nequeˈcˈanjelac chiru li rey quixye: —Saˈ rochoch laj Amán cuan li cheˈ cuib xcaˈcˈa̱l metro xteram li quixqˈue chi yi̱ba̱c laj Amán. Ac cuan aran li cˈa̱m li quixqˈue re xyatzˈbal laj Mardoqueo, li cui̱nk li quiyehoc re nak queˈraj a̱camsinquil, at rey, chan. Ut li rey quixye reheb: —Cˈamomak laj Amán ut aran te̱yatzˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak laj Amán quiyatzˈeˈ saˈ li cˈa̱m li quixqˈue chi yi̱ba̱c re xyatzˈbal laj Mardoqueo. Ut nak ac xcam laj Amán, quicube xjoskˈil li rey.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-6.html>&larr;</a>&nbsp;&nbsp;<font class=titleType><b>Esther (7/10)</b></font>&nbsp;&nbsp;<a href=Simple-Esther-8.html>&rarr;</a>
</td></tr></table>


</body></html>
