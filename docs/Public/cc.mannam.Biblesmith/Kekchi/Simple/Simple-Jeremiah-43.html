<html><head><title>
Jeremiah (43/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-42.html>&larr;</a>&nbsp;&nbsp;<font class=titleType><b>Jeremiah (43/52)</b></font>&nbsp;&nbsp;<a href=Simple-Jeremiah-44.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jeremías quixye reheb laj Judá chixjunil li quiyeheˈ re xban li Ka̱cuaˈ lix Dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xrakeˈ chi a̱tinac laj Jeremías, laj Azarías li ralal laj Osaías ut laj Johanán li ralal laj Carea, rochbeneb li cui̱nk li kˈetkˈeteb, queˈxye re laj Jeremías: —Ticˈtiˈ li nacaye. Li Ka̱cuaˈ li kaDios incˈaˈ quixye aˈan. Incˈaˈ xatxtakla chixyebal ke nak incˈaˈ toxic chi cua̱nc Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Baruc li ralal laj Nerías yo̱ chi tacchiˈi̱nc a̱cue re nak toa̱kˈaxtesi saˈ rukˈeb laj Babilonia re nak toeˈxcamsi malaj ut toeˈxcˈam chi pre̱xil aran Babilonia, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Johanán li ralal laj Carea, ut chixjunileb li nequeˈtaklan saˈ xbe̱neb li soldado, joˈ eb ajcuiˈ chixjunileb li tenamit queˈxkˈet li ra̱tin li Ka̱cuaˈ ut incˈaˈ queˈcana saˈ li naˈajej Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Johanán li ralal laj Carea ut eb li nequeˈtaklan saˈ xbe̱neb li soldado, queˈxcˈam chirixeb laj Judá li incˈaˈ quisacheˈ ruheb. Aˈaneb li queˈjeqˈui̱c yalak bar junxil ut queˈsukˈi chi cua̱nc Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxcˈameb chixjunileb li cui̱nk, eb li ixk ut eb li cocˈal, joˈ eb ajcuiˈ lix rabin li rey. Aˈaneb li queˈqˈueheˈ rubel xcuanquil laj Gedalías li ralal laj Ahicam xban laj Nabuzaradán li nataklan saˈ xbe̱neb li soldado. Ut queˈxcˈam ajcuiˈ li profeta Jeremías ut laj Baruc li ralal laj Nerías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak queˈxkˈet ra̱tin li Dios nak queˈco̱eb Egipto ut queˈcuulac toj Tafnes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak cuanqueb Tafnes li Ka̱cuaˈ quia̱tinac riqˈuin laj Jeremías ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Chap coˈxibak li ni̱nki pec ut chiruheb laj judío ta̱mukeb saˈ chˈochˈ, li seb ru, li cuan chiru li oqueba̱l re li rochoch laj Faraón aran Tafnes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut ta̱ye reheb: Joˈcaˈin xye li Ka̱cuaˈ li nimajcual Dios, lix Dioseb laj Israel. La̱in tincˈam chak laj Nabucodonosor lix reyeb laj Babilonia, li nacˈanjelac chicuu. La̱in tinxakab lix naˈaj arin saˈ xbe̱n li pec aˈin ut aran tixqˈue lix muheba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Nabucodonosor ta̱cha̱lk chi pletic riqˈuineb laj Egipto. Ut li ac tenebanbil ca̱mc saˈ xbe̱neb teˈca̱mk. Li ac tenebanbil saˈ xbe̱neb cˈamecˈ chi pre̱xil, teˈcˈamekˈ. Li ac tenebanbil ca̱mc saˈ xbe̱neb saˈ li ple̱t, saˈ li ple̱t ajcuiˈ teˈca̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixloch xxamlel li rochocheb lix dioseb laj Egipto. Tixcˈateb li dioseb malaj ut tixcˈameb. Tixsabesi li tenamit Egipto joˈ nak naxsabesi li rakˈ junak aj ilol xul. Ut chirix aˈan ta̱e̱lk saˈ li tenamit aˈan chi ma̱cˈaˈ tixcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix reyeb laj Babilonia tixjuqˈueb lix jalam u̱ch lix dioseb Bet-semes li cuanqueb aran Egipto. Ut tixcˈateb li cab li nequeˈxlokˈoni cuiˈ lix dioseb, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-42.html>&larr;</a>&nbsp;&nbsp;<font class=titleType><b>Jeremiah (43/52)</b></font>&nbsp;&nbsp;<a href=Simple-Jeremiah-44.html>&rarr;</a>
</td></tr></table>


</body></html>
