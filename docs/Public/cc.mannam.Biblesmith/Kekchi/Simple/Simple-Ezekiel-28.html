<html><head><title>
Ezekiel (28/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-27.html>&larr;</a>&nbsp;&nbsp;<font class=titleType><b>Ezekiel (28/48)</b></font>&nbsp;&nbsp;<a href=Simple-Ezekiel-29.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ta̱ye re lix reyeb laj Tiro nak la̱in li nimajcual Dios ninye chi joˈcaˈin: Xban nak kˈaxal nacanimobresi a̱cuib, nacaye saˈ a̱chˈo̱l “La̱in diosin”. Nacaye nak la̱at cˈojcˈo̱cat saˈ xcˈojariba̱l li Dios xban nak la̱ tenamit sutsu xban li palau. Abanan la̱at moco diosat ta. Yal cui̱nkat usta nacacˈoxla nak cuan a̱naˈleb joˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma la̱at ta biˈ kˈaxal cuan a̱naˈleb chiru laj Daniel? ¿Ma ma̱cˈaˈ cˈaˈak re ru mukmu cha̱cuu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak cuan a̱naˈleb ut nacatau ru li xya̱lal xaxoc nabal la̱ biomal. Cuan nabal la̱ oro ut la̱ plata saˈ xnaˈaj li cˈaˈru a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak cuan a̱naˈleb nacanau lokˈoc ut nacanau cˈayi̱nc. Joˈcan nak kˈaxal nabal la̱ biomal. Ut xban la̱ biomal xakˈetkˈeti a̱cuib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak la̱in li nimajcual Dios ninye aˈin: La̱at nacajuntakˈe̱ta a̱cuib cuiqˈuin ut nacacˈoxla nak cuan a̱naˈleb a̱junes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak la̱in tintaklaheb li xni̱nkal ru tenamit li kˈaxal joskˈeb chi pletic a̱cuiqˈuin. Teˈcha̱lk riqˈuin xchˈi̱chˈeb chixsachbal la̱ biomal ut la̱ chˈinaˈusal ut teˈrisi ajcuiˈ la̱ lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at tatca̱mk saˈ li palau. Kˈaxal ra ta̱cˈul nak tat-osokˈ saˈ li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak teˈcha̱lk cha̱camsinquil, ¿ma toj ta̱ye ta biˈ nak la̱at dios? La̱at moco diosat ta. Yal cui̱nkat saˈ rukˈeb li teˈcamsi̱nk a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at tatca̱mk saˈ rukˈeb li jalaneb xtenamit joˈ nak nequeˈcam li incˈaˈ nequeˈpa̱ban cue la̱in li tzˈakal Dios. La̱in li nimajcual Dios ninyehoc re aˈin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, bicha li bich aˈin re rahil chˈo̱lej chirix lix reyeb laj Tiro ut ta̱ye: Li nimajcual Dios xye chi joˈcaˈin: Junxil la̱at tzˈakal a̱cue a̱cuu. Cˈajoˈ la̱ naˈleb ut cˈajoˈ la̱ chˈinaˈusal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan cuancat saˈ li naˈajej Edén saˈ xnaˈaj li racui̱mk li Dios. Re xqˈuebal a̱chˈinaˈusal cuan li terto̱quil pec joˈ li cornerina, li topacio, li jaspe, li crisólito, li berilo, li ónice joˈ ajcuiˈ li safiro ut li carbunclo, li esmeralda, joˈ ajcuiˈ li oro. Ac cauresinbileb li pandero ut li xo̱lb re li cutan nak cat-oc saˈ la̱ cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in catinxakab chirilbaleb li tenamit joˈ jun li ángel. Chanchan nak cuancat saˈ lin santil tzu̱l. Ut catbe̱c saˈ xya̱nkeb li pec li nalemtzˈun.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈakal re ru caba̱nu nak cat-oc saˈ la̱ cuanquil. Abanan catiquib xba̱nunquil li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal latzˈ a̱cuu chi cˈayi̱nc ut chi lokˈoc ut riqˈuin aˈan catiquib xba̱nunquil li ma̱usilal ut catma̱cob chicuu. Joˈcan nak la̱in catcuisi saˈ lin santil tzu̱l saˈ xya̱nkeb li pec li nequeˈlemtzˈun.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cakˈetkˈeti a̱cuib xban la̱ chˈinaˈusal ut capoˈ la̱ naˈleb xban la̱ lokˈal. Joˈcan nak la̱in catincut saˈ chˈochˈ re nak chixjunileb li rey teˈril li xuta̱nal li xacˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak kˈaxal quinumta li ma̱usilal caba̱nu ut xban nak incˈaˈ catyacoc saˈ xya̱lal, camux ruheb li naˈajej li nequeˈlokˈonin cuiˈ. Joˈcan nak la̱in quinloch xxamlel la̱ tenamit re nak ta̱sachekˈ ru chiruheb chixjunileb li tenamit. Junes cha chic quicana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈsach xchˈo̱leb chixjunileb li tenamit li queˈxnau chanru nak catcuan junxil. Kˈaxal ra cacˈul. Quisacheˈ a̱cuu. Incˈaˈ chic tatcua̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ilon cuan cuiˈ li tenamit Sidón ut ta̱ye resil li raylal li ta̱cha̱lk saˈ xbe̱neb laj Sidón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb: Joˈcaˈin xye li Ka̱cuaˈ li nimajcual Dios. La̱in yo̱ injoskˈil saˈ e̱be̱n la̱ex aj Sidón. Riqˈuin li tinba̱nu ta̱qˈuehekˈ inlokˈal. La̱in tinrakok a̱tin saˈ e̱be̱n la̱ex aj Sidón ut riqˈuin aˈan te̱qˈue retal nak la̱in li Ka̱cuaˈ li nimajcual Dios ut ta̱cˈutu̱nk lin santilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tintakla caki yajel saˈ e̱be̱n. Yalak bar saˈ eb li be telajexcamsi̱k. Teˈcha̱lk che̱jun sutam eb li teˈcamsi̱nk e̱re. Ut teˈxqˈue retal nak la̱in li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ chic teˈcˈuluk raylal eb laj Israel xbaneb li cuanqueb chixjun sutam. Incˈaˈ chic teˈxcˈul raylal xbaneb li tenamit aˈan, li chanchaneb qˈuix. Chi moco teˈtzˈekta̱na̱k chic xbaneb. Ut eb aˈan teˈxqˈue retal nak la̱in li Ka̱cuaˈ li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quixye: —La̱in tinchˈutub cuiˈchic ruheb laj Israel li quinjeqˈui ruheb. Ut tincˈut lin santilal chiruheb chixjunileb li xni̱nkal ru tenamit. Eb laj Israel teˈcua̱nk cuiˈchic saˈ lix naˈajeb li quinqˈue re laj Jacob laj cˈanjel chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aran teˈcua̱nk laj Israel chi ma̱cˈaˈak xcˈaˈuxeb. Teˈcablak cuiˈchic ut teˈrau lix uvas. Ut ma̱ ani chic ta̱chˈiˈchˈiˈi̱nk reheb xban nak la̱in tinqˈueheb chixtojbal lix ma̱queb chixjunileb li tenamit li cuanqueb chixjun sutam li queˈrahobtesin reheb lin tenamit. Ut eb aˈan teˈxqˈue retal nak la̱in li Ka̱cuaˈ lix Dioseb.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-27.html>&larr;</a>&nbsp;&nbsp;<font class=titleType><b>Ezekiel (28/48)</b></font>&nbsp;&nbsp;<a href=Simple-Ezekiel-29.html>&rarr;</a>
</td></tr></table>


</body></html>
