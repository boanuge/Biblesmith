<html><head><title>
Leviticus (20/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-19.html>&larr;</a>&nbsp;&nbsp;<font class=titleType><b>Leviticus (20/27)</b></font>&nbsp;&nbsp;<a href=Simple-Leviticus-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye ajcuiˈ reheb laj Israel chi joˈcaˈin. Yalak ani li cui̱nk aj Israel tixyechiˈi li ralal xcˈajol chokˈ xmayej chiru li yi̱banbil dios Moloc, li cui̱nk aˈan ta̱camsi̱k chi pec xbaneb li tenamit. Relic chi ya̱l ta̱camsi̱k usta aj Israel, usta jalan xtenamit li cuan arin Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinjoskˈokˈ saˈ xbe̱n li cui̱nk li tixqˈue li ralal xcˈajol chokˈ xmayej re xlokˈoninquil li yi̱banbil dios Moloc. Riqˈuin aˈan teˈxmux ru lin tabernáculo ut teˈxmux ajcuiˈ ru lin santil cˈabaˈ. Cui teˈxba̱nu chi joˈcan, la̱in tincuisiheb saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui eb laj Israel incˈaˈ teˈxqˈue retal li ma̱usilal li xba̱nu nak xmayeja li ralal xcˈajol ut incˈaˈ teˈxcamsi,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>la̱in tinjoskˈokˈ saˈ xbe̱n li cui̱nk, ut saˈ xbe̱neb li cuanqueb saˈ rochoch, joˈ eb ajcuiˈ li teˈoque̱nk riqˈuin chixlokˈoninquil li yi̱banbil dios Moloc. Ut tincuisiheb saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xicˈ nacuileb li nequeˈxsicˈ xnaˈleb riqˈuineb li nequeˈa̱tinan musikˈej, joˈqueb ajcuiˈ li nequeˈtzˈekta̱nan cue ut nequeˈxsicˈ xnaˈleb riqˈuineb laj kˈe. Tincuisiheb saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak ti̱cak e̱chˈo̱l ut santakex xban nak la̱in li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheqˈuehak retal li chakˈrab li xinqˈue e̱re ut cheba̱nu li cˈaˈru naxye xban nak la̱in li Ka̱cuaˈ ninsantobresin e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani tixmajecua lix naˈ, malaj ut lix yucuaˈ, ta̱camsi̱k. Ut aˈan cuan xma̱c nak ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk naxchˈic rib riqˈuin li rixakil li ras ri̱tzˈin, li cui̱nk ut li ixk teˈcamsi̱k xban nak queˈxmux ru lix sumlajiqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk li tixchˈic rib riqˈuin li rixakil lix yucuaˈ naxcˈut xxuta̱n lix yucuaˈ. Li cui̱nk ut li ixk teˈcamsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk li tixchˈic rib riqˈuin lix ralib, chixcabichaleb teˈcamsi̱k. Eb aˈan cuanqueb xma̱c nak teˈcamsi̱k xban nak kˈaxal yibru queˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak li cui̱nk tixchˈic rib riqˈuin li rech cui̱nkilal, nimla ma̱c li queˈxba̱nu. Chixcabichaleb teˈcamsi̱k. Ut eb aˈan cuanqueb xma̱c nak teˈcamsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk tixcˈam chokˈ rixakil junak li ixk ut tixcˈam ajcuiˈ chokˈ rixakil lix naˈ li ixk, nimla ma̱c li teˈxba̱nu. Teˈcamsi̱k chi roxichaleb. Cˈatbil nak teˈosokˈ re nak incˈaˈ chic ta̱uxma̱nk li ma̱usilal aˈan saˈ e̱ya̱nk la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk tixchˈic rib riqˈuin junak xul, ta̱camsi̱k li cui̱nk ut ta̱camsi̱k li xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak ixk tixchˈic rib riqˈuin junak xul, li ixk aˈan ta̱camsi̱k ut ta̱camsi̱k ajcuiˈ li xul. Ut eb aˈan cuanqueb xma̱c nak teˈcamsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixchˈic rib riqˈuin li ranab, malaj ut lix cab ranab, nimla ma̱c teˈxba̱nu ut teˈcamsi̱k chixcabichaleb. Li cui̱nk aˈan quixmux ru li ranab ut tento nak aˈan tixtoj rix lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixchˈic rib riqˈuin junak ixk nak yo̱ xyajel re li po, yo̱queb chixcˈutbal xxuta̱neb. Ut li ixk xqˈue chi naˈecˈ li cˈaˈru yo̱ chixcˈulbal. Chixcabichaleb teˈisi̱k saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixchˈic rib riqˈuin li ranab lix yucuaˈ malaj ut riqˈuin li ras malaj ut riqˈuin li ri̱tzˈin lix naˈ, teˈxcˈut xxuta̱neb xban nak rechˈalaleb rib. Chixcabichaleb teˈxtoj rix li ma̱usilal teˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixchˈic rib riqˈuin li ras malaj ut riqˈuin li rixakil li rican, li cui̱nk aˈan tixcˈut xxuta̱n li rican. Li cui̱nk joˈ ajcuiˈ li ixk teˈxtoj rix li ma̱c queˈxba̱nu. Teˈca̱mk chi incˈaˈ teˈcua̱nk ralal xcˈajoleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk tixchˈic rib riqˈuin li rixakil li ras malaj ut li rixakil li ri̱tzˈin, li cuib aˈan teˈca̱mk chi ma̱cˈaˈ ralal xcˈajoleb. Li cui̱nk aˈan quixmux rib ut quixcˈut xxuta̱n li ras malaj ut li ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak cheba̱nu chixjunil li chakˈrab li yo̱quin chixqˈuebal e̱re ut te̱pa̱b le̱ taklanquil re nak incˈaˈ tex-isi̱k saˈ li naˈajej Canaán li texincˈam cuiˈ la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱tzol e̱rib chixba̱nunquil li cˈaˈru nequeˈxba̱nu li jalan xtenamiteb. La̱in tincuisiheb aˈan saˈ li naˈajej li tex-oc cuiˈ la̱ex. Eb aˈan queˈxba̱nu li ma̱usilal aˈin. Joˈcan nak xebintzˈekta̱na.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in quinyechiˈi e̱re li cha̱bil naˈajej aˈin li na-el cuiˈ chi us li acui̱mk. La̱ex tex-e̱chani̱nk re li naˈajej xban nak la̱in tinqˈue e̱re re texcua̱nk. La̱in li Ka̱cuaˈ le̱ Dios. La̱in quinsicˈoc e̱ru saˈ xya̱nkeb chixjunileb li xni̱nkal ru tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ut tento nak te̱nau cˈaˈru li xul li naru te̱tzaca xtibel ut cˈaˈru li xul li incˈaˈ naru te̱tzaca joˈ li nequeˈrupupic ut eb li nequeˈbe̱c saˈ chˈochˈ ut eb li nequeˈxjucuqui ribeb. Incˈaˈ te̱mux e̱rib riqˈuin xtzacanquil li xul li xinye nak incˈaˈ naru te̱tzaca.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Santakex xban nak santin la̱in li Ka̱cuaˈ li nimajcual Dios. La̱in xinsicˈoc e̱ru saˈ xya̱nkeb chixjunileb li xni̱nkal ru tenamit re nak la̱exak li cualal incˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui cuanqueb cui̱nk ut ixk saˈ e̱ya̱nk li naa̱tinac riqˈuineb li musikˈej malaj ut nakˈehin, tento nak teˈcamsi̱k chi pec. Ut eb aˈan cuanqueb xma̱c nak teˈcamsi̱k.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-19.html>&larr;</a>&nbsp;&nbsp;<font class=titleType><b>Leviticus (20/27)</b></font>&nbsp;&nbsp;<a href=Simple-Leviticus-21.html>&rarr;</a>
</td></tr></table>


</body></html>
