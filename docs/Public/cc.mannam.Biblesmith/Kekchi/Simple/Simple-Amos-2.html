<html><head><title>
Amos (2/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-1.html>&larr;</a>&nbsp;&nbsp;<font class=titleType><b>Amos (2/9)</b></font>&nbsp;&nbsp;<a href=Simple-Amos-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ li Ka̱cuaˈ: —Nabal sut ac xincuy xma̱queb laj Moab. Anakcuan incˈaˈ chic tincuyeb xma̱c xban nak numtajenak cuiˈchic li ma̱usilal yo̱queb chixba̱nunquil. Queˈxcˈat lix bakel lix reyeb laj Edom toj retal quichair.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinqˈue xxamlel li tenamit Moab, ut tincˈat ajcuiˈ eb lix palacio aran Queriot. Ta̱ecˈa̱nk li trompeta ut japjo̱keb re nak yo̱k li ple̱t ut talajeˈcamsi̱k chixjunileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tincuisi chiruheb li tenamit lix reyeb ut tincamsi rochbeneb li nequeˈcˈanjelac chiru, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye cuiˈchic li Ka̱cuaˈ: —Nabal sut ac xincuy xma̱queb laj Judá. Anakcuan incˈaˈ chic tincuyeb xma̱c xban nak numtajenak cuiˈchic li ma̱usilal yo̱queb chixba̱nunquil. Queˈxtzˈekta̱na lin chakˈrab ut incˈaˈ nequeˈxba̱nu li cˈaˈru ninye reheb. Queˈxlokˈoni li yi̱banbil dios joˈ queˈxba̱nu lix naˈ xyucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinqˈue xxamlel li tenamit Judá ut tincˈateb ajcuiˈ lix palacio aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye cuiˈchic li Ka̱cuaˈ: —Nabal sut ac xincuy xma̱queb laj Israel. Anakcuan incˈaˈ chic tincuyeb xma̱c xban nak numtajenak cuiˈchic li ma̱usilal yo̱queb chixba̱nunquil. Eb li ti̱queb xchˈo̱l nequeˈqˈueheˈ chokˈ rahobtesinbil mo̱s nak incˈaˈ nequeˈru xtojbal lix cˈaseb. Ut eb li nebaˈ, usta yal jun sumal chi xa̱b nequeˈxcˈas ut incˈaˈ nequeˈru xtojbal, nequeˈcanaba̱c chokˈ lokˈbil mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak nequeˈxrahobtesi li tenamit. Chanchan nak nequeˈxyekˈi saˈ chˈochˈ li nebaˈeb ut chanchan nequeˈxyocosi ru xbeheb li tu̱laneb nak nequeˈxram chiruheb li ti̱quilal. Li yucuaˈbej ut li alalbej nequeˈma̱cob riqˈuin li jun chi ixk. Ut riqˈuin li ma̱usilal nequeˈxba̱nu, nequeˈxsach xcuanquil lin santil cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixcˈatkeb li artal nequeˈxhel chokˈ xnaˈajeb li tˈicr li nacanaba̱c riqˈuineb chokˈ prenda xbaneb laj toˈ tumin. Nequeˈxlokˈ lix vino li nequeˈrucˈ saˈ rochoch lix dioseb riqˈuin li tumin li nequeˈxmakˈ chiruheb li ma̱cˈaˈeb xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan re e̱colbal la̱ex aj Israel xebinsach laj amorreo, usta kˈaxal ni̱nkeb rok, joˈ li caki cheˈ chacalteˈ. Usta kˈaxal cau ribeb joˈ li ji, xebinsach chi junaj cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xin-isin chak e̱re aran Egipto ut caˈcˈa̱l (40) chihab xexinberesi saˈ li chaki chˈochˈ. Ut la̱in xinqˈuehoc e̱re lix naˈajeb laj amorreo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xya̱nkeb le̱ ralal e̱cˈajol la̱ex aj Israel xinsiqˈueb ru li teˈcua̱nk chokˈ profeta ut xinsiqˈueb ru li toj sa̱jeb li queˈxkˈaxtesi rib chi cˈanjelac chicuu chokˈ Nazareo. ¿Ma incˈaˈ ta biˈ ya̱l nak joˈcan quinba̱nu? chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ: —Abanan la̱ex quemin ruheb laj nazareo chi ucˈac vino, ut quetacchiˈiheb li profeta nak incˈaˈ teˈxye li cua̱tin reheb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tintakla raylal saˈ e̱be̱n. Ayaynakex chic xban li raylal li tinqˈue saˈ e̱be̱n. Chanchan xya̱b li carre̱t nak yo̱ chiri̱kanquil li kˈaxal a̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ ani ta̱ru̱k ta̱e̱lelik chicuu. Li kˈaxal cau naa̱linac incˈaˈ ta̱ru̱k ta̱e̱lelik chicuu. Li kˈaxal cau rib tixsach lix cacuilal ut li cau xchˈo̱l chi pletic incˈaˈ ta̱ru̱k tixcol rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naxnau pletic riqˈuin tzimaj incˈaˈ ta̱ru̱k tixcol rib. Ut li naa̱linac chi cau incˈaˈ ta̱ru̱k tixcol rib, chi moco ta̱ru̱k tixcol rib li ta̱e̱lelik chirix cacua̱y.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan li soldado li kˈaxal cau rib tixcanab lix chˈi̱chˈ re pletic re nak ta̱ru̱k ta̱e̱lelik, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-1.html>&larr;</a>&nbsp;&nbsp;<font class=titleType><b>Amos (2/9)</b></font>&nbsp;&nbsp;<a href=Simple-Amos-3.html>&rarr;</a>
</td></tr></table>


</body></html>
