<html><head><title>
Ezra (5/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-4.html>&larr;</a>&nbsp;&nbsp;<font class=titleType><b>Ezra (5/10)</b></font>&nbsp;&nbsp;<a href=Simple-Ezra-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li profeta Hageo ut li profeta Zacarías li ralal laj Iddo queˈxye reheb laj judío li cuanqueb Judá joˈqueb ajcuiˈ li cuanqueb Jerusalén li cˈaˈru quiyeheˈ reheb xban li Ka̱cuaˈ, lix Dioseb laj Israel li natenkˈan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Zorobabel li ralal laj Salatiel rochben laj Jesúa li ralal laj Josadac, queˈoc cuiˈchic chixyi̱banquil lix templo li Ka̱cuaˈ aran Jerusalén. Ut eb lix profeta li Ka̱cuaˈ Dios cuanqueb rochbeneb ut yo̱queb chixtenkˈanquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan laj Tatnai li nataklan saˈ li tenamit li cuan jun pacˈal li nimaˈ Eufrates quicuulac riqˈuineb. Queˈcuulac ajcuiˈ riqˈuineb laj Setar-Boznai joˈqueb ajcuiˈ li rochben. Ut queˈxye reheb: —¿Ani xqˈuehoc e̱lese̱ns nak xex-oc cuiˈchic chixyi̱banquil li cab aˈin ut li tzˈac? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxpatzˈ ajcuiˈ: —¿Ani xcˈabaˈeb li yo̱queb chi yi̱ba̱nc re?—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ Dios yo̱ chi iloc reheb li yo̱queb chi cˈamoc be chiruheb laj judío ut incˈaˈ quixakaba̱c li cˈanjel. Quitakla̱c jun li hu riqˈuin li rey Darío re nak tixsume chak ut tixye reheb ma teˈxcanab li cˈanjel malaj ut incˈaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin naxye li hu li queˈxtakla riqˈuin li rey Darío laj Tatnai ut laj Setar-boznai rochbeneb li nequeˈtaklan saˈ li naˈajej li cuan jun pacˈal li nimaˈ Eufrates saˈ li oeste li na-oc cuiˈ li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li tzˈi̱banbil saˈ li hu: —At rey Darío, nakatakla xsahil a̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nakaj xyebal a̱cue nak xocuulac saˈ li naˈajej Judá chirilbal lix templo li nimajcual Dios li yo̱queb chixyi̱banquil. Yo̱queb chixyi̱banquil li templo riqˈuin ni̱nki pec. Li cheˈ ac qˈuebil saˈ xnaˈaj saˈ li tzˈac. Yo̱queb chixse̱banquil ribeb ut li cˈanjel us yo̱ chi e̱lc chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xkapatzˈ reheb laj cˈamol be li yo̱queb chi jolomi̱nc re li cˈanjel ani xqˈuehoc xlese̱nseb chixyi̱banquil li cab ut li tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xkapatzˈ ajcuiˈ ani xcˈabaˈeb re nak totzˈi̱bak a̱cuiqˈuin, at rey, ut takaye a̱cue aniheb li yo̱queb chi jolomi̱nc re li cˈanjel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan queˈxye ke chi joˈcaˈin, “La̱o aj cˈanjel chiru li Dios li kˈaxal nim xcuanquil joˈ saˈ choxa joˈ saˈ ruchichˈochˈ. Yo̱co cuiˈchic chixyi̱banquil li templo li quixakaba̱c najter xban jun lix nimal ru rey li quicuan Israel.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxye ajcuiˈ, “Eb li kaxeˈto̱nil yucuaˈ queˈxchikˈ xjoskˈil li Dios li cuan saˈ choxa. Joˈcan nak li Dios quixkˈaxtesiheb saˈ rukˈ laj Nabucodonosor laj caldeo lix reyeb laj Babilonia. Li rey aˈan quixjucˈ li templo ut quixchapeb ut quixcˈameb Babilonia li kaxeˈto̱nil yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan yo̱ chic xbe̱n chihab roquic chokˈ rey aran Babilonia laj Ciro nak quixqˈue cuiˈchic kalese̱ns chixyi̱banquil lix templo li Dios,” chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut xeˈxye ajcuiˈ nak li rey Ciro quirisi saˈ xnaˈajeb lix dioseb laj Babilonia chixjunil li secˈ oro ut plata li quixxoc chak laj Nabucodonosor saˈ lix templo li Ka̱cuaˈ aran Jerusalén. Quixkˈaxtesiheb li secˈ re laj Sesbasar li nataklan saˈ xbe̱neb laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye re, “Cˈam li secˈ aˈin ut tatxic Jerusalén bar quicuan cuiˈ li templo. Ut te̱yi̱b cuiˈchic li templo saˈ lix naˈaj li quicuan cuiˈ,” chan laj Ciro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak quicˈulun laj Sesbasar ut quixqˈue li cimiento re lix templo li Dios li cuan Jerusalén ut queˈxtiquib xyi̱banquil li templo. Ut chalen anakcuan toj ma̱jiˈ ajcuiˈ nayaloˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak cui nacacuaj xba̱nunquil aˈin, at rey, nakatzˈa̱ma cha̱cuu nak ta̱sicˈ saˈ li hu li cuan saˈ li palacio aran Babilonia. Ta̱tzˈil a̱tin chirixeb re rilbal ma ya̱l nak li rey Ciro quiqˈuehoc xlese̱nseb chixyi̱banquil lix templo li Dios aran Jerusalén. Ut chaba̱nu usilal, chatakla resil li cˈaˈru ta̱cuaj takaba̱nu, chanqueb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-4.html>&larr;</a>&nbsp;&nbsp;<font class=titleType><b>Ezra (5/10)</b></font>&nbsp;&nbsp;<a href=Simple-Ezra-6.html>&rarr;</a>
</td></tr></table>


</body></html>
