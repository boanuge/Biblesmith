<html><head><title>
Genesis (19/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-18.html>&larr;</a>&nbsp;&nbsp;<font class=titleType><b>Genesis (19/50)</b></font>&nbsp;&nbsp;<a href=Simple-Genesis-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac oc re li kˈojyi̱n, queˈcuulac li cuib chi cui̱nk aran Sodoma. Aˈaneb lix ángel li Dios. Laj Lot chunchu saˈ li oqueba̱l re li tenamit saˈ li naˈajej li nequeˈxchˈutub cuiˈ ribeb li cristian. Nak quirileb li cui̱nk, quicuacli laj Lot chixcˈulbaleb, quixcuikˈib rib ut quixxulub lix jolom saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye reheb: —Ex Ka̱cuaˈ, ba̱nuhomak li usilal. Yoˈkeb saˈ li cuochoch ut aran te̱numsi li kˈojyi̱n. Aran naru te̱chˈaj le̱ rok. Ut toj cuulaj ekˈela texxic, chan. Eb aˈan queˈxye re: —Bantiox a̱cue. Ma̱chˈiˈchˈiˈi a̱cuib. Naru nococuar saˈ be, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan laj Lot quirelaji ruheb re nak teˈxic saˈ rochoch toj retal queˈxsume cana̱c. Nak queˈoc saˈ li rochoch laj Lot quixyi̱b chi cha̱bil lix tibeleb xcua. Quixyi̱b lix caxlan cua xcomon li incˈaˈ nasipoˈ, ut queˈcuaˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Toj ma̱jiˈ ajcuiˈ nequeˈoc chi cua̱rc nak queˈcuulac chixjunileb li cui̱nk aj Sodoma joˈ ti̱x ut joˈ sa̱j. Queˈxsut li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxjap re chixbokbal laj Lot ut queˈxye re: —¿Bar cuanqueb li cui̱nk li xeˈcˈulun saˈ la̱ cuochoch chiru li kˈojyi̱n aˈin? Isiheb chak chirix cab. Takaj toma̱cobk riqˈuineb, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Lot qui-el chirix cab chi a̱tinac riqˈuineb ut quixtzˈap li puerta chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye reheb: —Tintzˈa̱ma usilal che̱ru, ex cuas cui̱tzˈin. Nimla ma̱c xba̱nunquil li cˈaˈru nequecˈoxla. Me̱ba̱nu li ma̱usilal aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb cuib inrabin ma̱jiˈ nequeˈcuan riqˈuin cui̱nk. Tincuisiheb chirix cab ut ba̱nuhomak li cˈaˈru te̱raj riqˈuineb. Caˈaj cuiˈ li cuib chi ulaˈ, ma̱cˈaˈ te̱ba̱nu reheb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Sodoma queˈxye re: —Elen arin. La̱at chalenakat chak saˈ jalan tenamit ut anakcuan ta̱cuaj la̱at tattakla̱nk ke. Anakcuan nabal chic li raylal ta̱cˈul la̱at chiru li teˈxcˈul eb aˈan, chanqueb. Cˈajoˈ nak queˈjoskˈoˈ saˈ xbe̱n laj Lot. Queˈjiloc chixcˈatk re nak teˈxcuek li puerta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cui̱nk li cuanqueb saˈ li cab saˈ junpa̱t queˈxquelo chi rukˈ laj Lot ut queˈrocsi ut queˈxtzˈap li puerta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuib chi cui̱nk lix takl li Dios queˈqˈuehoc reheb chi mutzˈi̱rc eb li cui̱nk li teˈraj oc saˈ cab. Queˈmutzˈir li ti̱x joˈ eb ajcuiˈ li toj sa̱jeb. Ut eb li cui̱nk aˈan queˈlub chixsicˈbal li puerta ut incˈaˈ queˈxtau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li cuib chi cui̱nk queˈxye re laj Lot: —¿Ma toj cuanqueb a̱cuechˈalal saˈ li tenamit aˈin? Cui cuanqueb, isiheb saˈ li tenamit aˈin. Cˈameb la̱ rabin ut la̱ cualal ut la̱ hiˈ ut ayu. Ta̱cˈameb chi najt chixjunileb la̱ cuechˈalal li cuanqueb saˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan oc ke chixsachbal ru chi junaj cua li tenamit aˈin xban nak kˈaxal xnumta li ma̱c xeˈxba̱nu. Aˈan aj e nak xoxtakla chak li Ka̱cuaˈ Dios chixsachbal ru li tenamit aˈin, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Lot co̱ chixyebal reheb li cui̱nk li teˈsumla̱k cuiˈ lix rabin ut quixye reheb: —Elenkex saˈ li tenamit aˈin ut ayukex chi najt xban nak li Ka̱cuaˈ Dios oc re chixsachbal ru li tenamit, chan. Abanan eb li cui̱nk aˈan incˈaˈ queˈxpa̱b li cˈaˈru quixye laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nahiqˈuicˈnac ru li cutan nak eb li ángel queˈxye re laj Lot: —Se̱ba a̱cuib, cˈam la̱ cuixakil joˈ eb ajcuiˈ la̱ rabin. Elenkex saˈ junpa̱t re nak incˈaˈ texca̱mk saˈ xya̱nkeb li tenamit aˈin li oqueb re chixtojbal xma̱queb, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Lot toj quibay chi e̱lc. Li Ka̱cuaˈ Dios quiril xtokˈoba̱l ru laj Lot, joˈ ajcuiˈ lix comoneb. Ut eb li cuib chi cui̱nk queˈxchap chi rukˈ laj Lot, joˈ eb ajcuiˈ lix rabin ut li rixakil. Queˈisi̱c saˈ junpa̱t saˈ li tenamit xbaneb lix takl li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xeˈel saˈ li tenamit li cui̱nk quixye reheb: —A̱linankex re nak texcolekˈ. Mex-iloc che̱rix chi moco te̱xakab e̱rib saˈ li ru takˈa. Ti̱c texxic toj saˈ li tzu̱l re nak incˈaˈ tex-osokˈ, chan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Lot quixye reheb: —Checuy inma̱c, ex Ka̱cuaˈ. Incˈaˈ nacuaj xic saˈ li tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex nabal li usilal xeba̱nu cue. Joˈcan nak xincoleˈ. La̱in incˈaˈ nacuaj xic saˈ li tzu̱l. Ma̱re tinca̱mk ajcuiˈ aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ilomak. Aran cuan jun chˈina tenamit. Aˈan caˈchˈin ut nachˈ cuan. Choe̱canab chi xic aran re nak tocolekˈ, chan laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun reheb lix takl li Dios quichakˈoc ut quixye re laj Lot: —Tinba̱nu li cˈaˈru xatzˈa̱ma. Incˈaˈ tinsach ru li chˈina tenamit li ta̱cuaj cuiˈ xic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Se̱ba a̱cuib. Ayu saˈ junpa̱t. La̱in ma̱cˈaˈ naru tinba̱nu cui ma̱jiˈ nequexcuulac aran, chan. Joˈcan nak li tenamit aˈan queˈxqˈue Zoar chokˈ xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈcuulac laj Lot saˈ li chˈina tenamit Zoar, ac x-el chak li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios toj saˈ choxa quixtakla chak li xam ut li azufre saˈ xbe̱neb li tenamit Sodoma ut Gomorra.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈsacheˈ chixjunil li tenamit. Queˈosoˈ chi junaj cua li cristian li cuanqueb aran ut chixjunil li acui̱mk. Queˈosoˈ chi junaj cua chixjunil li cuan saˈ li ru takˈa aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rixakil laj Lot qui-iloc chirix ut aran quicana chokˈ xpecal atzˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ cuulajak chic laj Abraham co̱ cuiˈchic saˈ li naˈajej li quia̱tina̱c cuiˈ xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Abraham qui-iloc saˈ li naˈajej li queˈcuan cuiˈ li tenamit Sodoma ut Gomorra. Ut aran quiril nak ma̱ caˈchˈin li sib nakˈujujnac chi takecˈ. Chanchan jun nimla horno li yo̱ xxamlel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quixsach ruheb chi junaj cua chixjunil li tenamit li cuanqueb saˈ li ru takˈa. Abanan quijulticoˈ re li cˈaˈru quixtzˈa̱ma laj Abraham. Joˈcan nak quixcol laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Lot quixucuac chi cana̱c saˈ li chˈina tenamit Zoar. Joˈcan nak co̱ chi cua̱nc saˈ li tzu̱l. Ut lix rabin cuib co̱eb chirix. Aran coxeˈocak saˈ jun ochoch pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ jun li cutan eb lix rabin laj Lot yo̱queb chi a̱tinac chi ribileb rib. Li asbej quixye re li ri̱tzˈin: —Li kayucuaˈ yo̱ chi ti̱xc. Ut arin ma̱ jun cui̱nk cuan re tosumla̱k riqˈuineb joˈ na-uxman yalak bar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan takacaltesi li kayucuaˈ ut la̱o tocua̱rk riqˈuin re nak ta̱cua̱nk ralal xcˈajol kiqˈuin, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chiru li kˈojyi̱n queˈxqˈue nabal li vino re ut aˈan quicala. Ut li asbej quicuar riqˈuin. Abanan lix yucuaˈ incˈaˈ quixqˈue retal nak quicuan riqˈuin lix rabin xban lix calajic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ cuulajak chic li asbej quixye re li ri̱tzˈin: —Chi kˈek la̱in xincuan riqˈuin li kayucuaˈ. Anakcuan takacaltesi cuiˈchic re nak la̱at chic tatcua̱nk riqˈuin. Chi joˈcan ta̱cua̱nk li ralal xcˈajol li kayucuaˈ, chan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li kˈojyi̱n aˈan queˈxcaltesi cuiˈchic lix yucuaˈeb. Ut li i̱tzˈinbej co̱ chi cua̱rc riqˈuin. Abanan lix yucuaˈ incˈaˈ quixqˈue retal nak quicuan riqˈuin lix rabin xban lix calajic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix rabin laj Lot chi xcabichaleb queˈcana chi yaj aj ixk xban lix yucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li asbej quicuan jun lix cˈulaˈal te̱lom. Aj Moab quixqˈue chokˈ xcˈabaˈ. Chalen anakcuan aˈan lix xeˈto̱nil yucuaˈeb laj Moab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ li i̱tzˈinbej quicuan ajcuiˈ jun lix cˈulaˈal te̱lom. Ut aj Ben-ammi quixqˈue chokˈ xcˈabaˈ. Chalen anakcuan aˈan lix xeˈto̱nil yucuaˈeb laj Amón.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-18.html>&larr;</a>&nbsp;&nbsp;<font class=titleType><b>Genesis (19/50)</b></font>&nbsp;&nbsp;<a href=Simple-Genesis-20.html>&rarr;</a>
</td></tr></table>


</body></html>
