<html><head><title>
Amos (9/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-8.html>&larr;</a>&nbsp;&nbsp;<font class=titleType><b>Amos (9/9)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Amós quixye: —Chanchan matqˈuenbil quinba̱nu nak quicuil li Ka̱cuaˈ xakxo chiru li artal. Quixye cue: —Ta̱jucˈ li templo. Ta̱cuecˈasi li rokechal toj retal ta̱tˈanekˈ saˈ xbe̱neb li tenamit. Ut eb li incˈaˈ teˈca̱mk, la̱in tinqˈuehok reheb chi camsi̱c riqˈuin chˈi̱chˈ saˈ li ple̱t re nak ma̱ ani chic ta̱colekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta teˈxyal chak xmukbal ribeb toj saˈ xchamal li xbalba, toj aran toxebintau la̱in. Ut usta teˈxic toj saˈ choxa chixmukbal ribeb, la̱in tebintau aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui ta teˈxyal xmukbal ribeb saˈ xbe̱n li tzu̱l Carmelo toxebinsicˈ aran ut tebinchap. Ut cui ta teˈxyal xmukbal ribeb saˈ xchamal li palau, tintakla li nimla xul li cuan saˈ li haˈ chixtiubaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui ta teˈchapekˈ ut teˈcˈamekˈ xbaneb li xicˈ nequeˈiloc reheb, tintakla xcamsinquileb riqˈuin chˈi̱chˈ. La̱in tebinsach ut incˈaˈ tincoleb, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ, li nimajcual Dios, aˈan li na-ecˈasin re li ruchichˈochˈ ut nahaˈoˈ. Ut chixjunileb li tenamit teˈya̱bak xban xrahil xchˈo̱leb. Nak teˈsachekˈ chanchan nak nasachoc li nimaˈ Nilo li cuan Egipto nak nabutˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixyi̱b lix naˈaj saˈ choxa ut quixyi̱b ajcuiˈ lix sahob ru li choxa. Aˈan li nachˈutuban ru li haˈ li cuan saˈ li palau ut riqˈuin aˈan naxtˈakresi li ruchichˈochˈ. Ka̱cuaˈ lix cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin naxye li Ka̱cuaˈ reheb laj Israel: —Chicuu la̱in, la̱ex juntakˈe̱tex riqˈuineb laj Etiopía. ¿Ma ma̱cuaˈ ta biˈ la̱in quin-isin chak e̱re aran Egipto? Ut, ¿ma ma̱cuaˈ ta biˈ la̱in quin-isin reheb laj filisteo saˈ li naˈajej Creta ut eb laj arameo saˈ li naˈajej Kir? chan li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in yo̱quin chirilbal li ma̱usilal li yo̱queb chixba̱nunquil lin tenamit. La̱in tinsach ruheb saˈ li ruchichˈochˈ. Abanan incˈaˈ tinsacheb chixjunileb li ralal xcˈajol laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tincanabeb laj Israel chi chapecˈ xbaneb li jalan xtenamit. Chanchan nak nachikˈeˈ li ru li trigo saˈ li naˈajej li natzˈilman cuiˈ ut ma̱ jun li ru cha̱bil natzˈekeˈ saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈcamsi̱k riqˈuin chˈi̱chˈ chixjunileb laj ma̱c saˈ xya̱nkeb lin tenamit Israel. Teˈcamsi̱k li nequeˈxye chi joˈcaˈin: Ma̱cˈaˈ takacˈul la̱o, chi moco toloxtau li raylal toj arin, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ naxye: —Ta̱cuulak xkˈehil nak la̱in tincuaclesi̱k cuiˈchic lix tenamit laj David, li tˈanenak anakcuan. Tinyi̱b cuiˈchic li tzˈac li sutsu cuiˈ ut tinyi̱b cuiˈchic li juqˈuinbil. Tinyi̱b chi chˈinaˈus joˈ nak quicuan junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb lin tenamit Israel teˈnumta̱k cuiˈchic saˈ xbe̱neb laj Edom. Ut teˈre̱chani cuiˈchic li naˈajej li ac qˈuebil reheb junxil inban la̱in, chan li Ka̱cuaˈ. Ut li Ka̱cuaˈ li quiyehoc re aˈin, aˈan li ta̱ba̱nu̱nk re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ naxye chi joˈcaˈin: —Ta̱cuulak xkˈehil nak li acui̱mk tixqˈue chi nabal li ru. Ma̱jiˈak ajcuiˈ nequeˈrakeˈ chi kˈoloc nak teˈoc cuiˈchic chi a̱uc. Ut toj ma̱jiˈak ajcuiˈ nequeˈrakeˈ chixyatzˈbal li ru li uvas nak teˈoc cuiˈchic chi a̱uc. Ut li uvas li cuanqueb yalak bar saˈ eb li tzu̱l teˈu̱chi̱nk chi us ut nabal li xyaˈal ta̱e̱lk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut tincˈameb cuiˈchic lin tenamit Israel saˈ lix naˈajeb. Ut teˈxyi̱b cuiˈchic lix tenamiteb li qui-osoˈ ut aran teˈcua̱nk. Teˈa̱uk cuiˈchic uvas ut teˈrucˈ lix yaˈal. Teˈrau cuiˈchic li racui̱mk ut teˈxtzaca li ru li naxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈueheb cuiˈchic chi cua̱nc saˈ li naˈajej li quinqˈue reheb junxil ut ma̱ ani chic ta̱isi̱nk reheb saˈ lix naˈajeb, chan li Ka̱cuaˈ Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-8.html>&larr;</a>&nbsp;&nbsp;<font class=titleType><b>Amos (9/9)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
