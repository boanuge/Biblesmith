<html><head><title>
Joel (2/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joel-1.html>&larr;</a>&nbsp;&nbsp;<font class=titleType><b>Joel (2/3)</b></font>&nbsp;&nbsp;<a href=Simple-Joel-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ya̱basihomak chak li trompeta saˈ li tzu̱l Sión. Ya̱basihomak chak saˈ li tzu̱l cuan cuiˈ lix templo li Ka̱cuaˈ re xyebal resil nak cuanco saˈ raylal. Chexxucuak che̱junilex la̱ex li cuanquex Judá xban nak cuulac re xkˈehil nak ta̱rakok a̱tin li Ka̱cuaˈ saˈ kabe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak teˈcha̱lk laj sa̱cˈ, ta̱kˈojyi̱nokˈ ru li cutan xban xqˈuialeb. Chanchanakeb li kˈeki chok. Chanchanakeb li jun tu̱b chi soldado nak yo̱keb chi cha̱lc chi pletic kiqˈuin. Teˈcha̱lk joˈ nak nacˈutun chak li cutan saˈ xbe̱neb li tzu̱l. Ma̱ jun sut quicˈulman chi joˈcan ut ma̱ jun sut chic ta̱cˈulma̱nk mokon chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak teˈcha̱lk laj sa̱cˈ, chanchan nak ta̱numekˈ li xam saˈ xbe̱n li pim. Yal xban lix tikcual nachakic li pim usta toj ma̱jiˈ nanumeˈ li xam saˈ xbe̱n. Joˈcan ajcuiˈ teˈxba̱nu laj sa̱cˈ. Nak ma̱jiˈ nequeˈnumeˈ saˈ li naˈajej aˈan, chanchan xchˈinaˈusal li naˈajej Edén. Ut nak ac xeˈnumeˈ li xul, chanchan aj chic li chaki chˈochˈ li ma̱cˈaˈ na-el chiru teˈxcanab. Ut ma̱cˈaˈ chic ta̱colekˈ chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchanakeb li cacua̱y ut chanchanakeb li nequeˈa̱linac chirix cacua̱y.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchanakeb lix ya̱b li qˈuila carruaje nak teˈtakekˈ saˈ xbe̱n li tzu̱l ut chanchanakeb lix ya̱b li xam li yo̱ chi cˈatoc re li chaki xak cheˈ. Ut chanchanakeb ajcuiˈ jun tu̱b chi soldado ac xeˈxcauresi rib re teˈxic chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak yo̱keb chi xucuac li tenamit xbaneb. Sakquirinakeb xbaneb xxiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak teˈoc laj sa̱cˈ chanchanakeb li soldado li ac cauresinbileb chi pletic. Teˈtakekˈ chiru li tzˈac ut ti̱c teˈxic ut incˈaˈ teˈxjal xbeheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ teˈxtiquisi ribeb. Ac xbe xbe li junju̱nk tixchap. Ut ma̱ ani ta̱ru̱k ta̱xakaba̱nk reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mululnakeb nak teˈoc saˈ li tenamit Jerusalén ut teˈa̱linak chiru li tzˈac. Teˈtakekˈ saˈ xbe̱neb li cab ut chanchanakeb laj e̱lkˈ nak teˈoc saˈ eb li ventana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ecˈa̱nk li ruchichˈochˈ joˈ ajcuiˈ li choxa nak yo̱keb chi cha̱lc. Ta̱kˈojyi̱nokˈ ru li sakˈe ut li po xban xqˈuialeb laj sa̱cˈ ut incˈaˈ chic teˈcˈutu̱nk li chahim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ ta̱cˈulma̱nk nak li Ka̱cuaˈ ta̱a̱tinak chi cau xya̱b xcux riqˈuineb lix soldado ut teˈxba̱nu li cˈaˈru tixye. Kˈaxal cuiˈchic nabaleb ut cauheb rib. Ut kˈaxal xiu xiu nak ta̱cuulak li cutan aˈan nak li Ka̱cuaˈ ta̱rakok a̱tin. ¿Ani ta biˈ ta̱ru̱k tixcol rib chiru?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Anakcuan yotˈomak e̱chˈo̱l, chan li Ka̱cuaˈ. Chexya̱bak ut cheba̱nu e̱-ayu̱n. Sukˈinkex cuiˈchic cuiqˈuin chi anchal e̱chˈo̱l, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheyotˈ e̱chˈo̱l chiru li Dios ut me̱pej chic le̱ rakˈ. Jalomak ban e̱cˈaˈux ut patzˈomak e̱cuybal chiru li Ka̱cuaˈ le̱ Dios xban nak aˈan na-uxta̱nan u ut nequexra. Aˈan incˈaˈ najoskˈoˈ saˈ junpa̱t. Kˈaxal nim ban xcuyum ut narahoˈ saˈ xchˈo̱l nak naxqˈue li tojbal ma̱c saˈ e̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ani ta biˈ ta̱naˈok re cˈaˈru tixba̱nu li Dios? Cui te̱yotˈ e̱chˈo̱l, ma̱re tixjal xcˈaˈux ut incˈaˈ chic tixqˈue li raylal saˈ e̱be̱n. Ma̱re texrosobtesi ut tixqˈue cuiˈchic e̱re le̱ trigo ut le̱ uvas. Ut texmayejak cuiˈchic chiru li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ya̱basihomak li trompeta saˈ li tzu̱l Sión re te̱chˈutub e̱rib. Yehomak resil reheb li tenamit nak teˈxba̱nu x-ayu̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chˈutubomak lix tenamit li Dios re nak teˈxxo̱to xma̱queb ut teˈsantobresi̱k. Cheˈxchˈutub ribeb li che̱quel cristian ut eb li toj sa̱jeb joˈqueb ajcuiˈ li toj nequeˈtuˈuc. Ut teˈe̱lk ajcuiˈ saˈ li rochocheb li toj xeˈsumla re nak teˈxchˈutub rib chixjunileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj tij li nequeˈcˈanjelac chiru li nimajcual Dios, cheˈxakli̱k saˈ xyi li oqueba̱l re li templo ut li artal ut cheˈya̱bak. Nak teˈtijok laj tij, teˈxye chi joˈcaˈin: Ma̱qˈue taxak li raylal saˈ xbe̱neb la̱ tenamit, at Ka̱cuaˈ. Chacuyeb taxak xma̱queb. Ma̱qˈueheb taxak chi numta̱c saˈ xbe̱neb la̱ tenamit li incˈaˈ nequeˈpa̱ban. Incˈaˈ taxak ta̱qˈueheb chi seˈe̱c la̱ tenamit re nak incˈaˈ teˈyehekˈ re: ¿Bar cuan lix Dioseb?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li nimajcual Dios junelic cuan saˈ xchˈo̱l lix tenamit. Tixcˈutbesi chiruheb lix nimal xrahom ut tixcuy lix ma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios tixye reheb lix tenamit: —Tinqˈue cuiˈchic li cˈaˈru e̱re. Tinqˈue le̱ trigo ut tinqˈue le̱ uvas ut tinqˈue le̱ aceite. Ut ta̱cua̱nk cuiˈchic chi nabal cˈaˈru e̱re. Ut ta̱sahokˈ saˈ e̱chˈo̱l ut incˈaˈ chic tinqˈue raylal saˈ e̱be̱n re nak incˈaˈ chic texhobekˈ xbaneb li incˈaˈ nequeˈpa̱ban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinyolesiheb laj sa̱cˈ li queˈchal saˈ li norte. Cuan li tebintakla saˈ li chaki chˈochˈ. Cuan li tebintakla saˈ li palau Mar Muerto ut cuan li tebintakla saˈ li palau Mediterráneo. Ut telajeˈca̱mk. Teˈkˈa̱k ut teˈchuhokˈ. Sachba chˈo̱lej tinba̱nu nak tincoleb lin tenamit, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex aj Judá, mexxucuac. Chisahokˈ ban saˈ e̱chˈo̱l, xban nak nabal li sachba chˈo̱lej tixba̱nu li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li xul li cuanqueb saˈ qˈuicheˈ incˈaˈ chic teˈya̱bak xban xtzˈocajiqueb xban nak ta̱cua̱nk cuiˈchic xcuaheb. Ut eb li cheˈ teˈu̱chi̱nk cuiˈchic. Ut ta̱cua̱nk cuiˈchic chi nabal li higo ut li uva.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chisahokˈ taxak saˈ e̱chˈo̱l la̱ex li cuanquex Sión. Chisahokˈ taxak saˈ e̱chˈo̱l riqˈuin li Ka̱cuaˈ, xban nak aˈan ta̱qˈuehok e̱re li cˈaˈru nequeraj. Aˈan tixqˈue li hab saˈ xkˈehil. Tixqˈue saˈ sakˈehil ut tixqˈue ajcuiˈ saˈ habalkˈe joˈ quixba̱nu junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak tixqˈue ru li acui̱mk, kˈaxal cuiˈchic nabal tixqˈue. Teˈnujak li naˈajej bar nequeˈrisi cuiˈ li rix li trigo. Ut teˈnujak ajcuiˈ li naˈajej bar nequeˈxyatzˈ cuiˈ li uvas ut li olivo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ tixye: —La̱in tinqˈue re̱kaj e̱re li quisach che̱ru saˈ eb li chihab nak queˈxcuaˈ le̱ racui̱mk laj sa̱cˈ, li torob, li motzoˈ ut li chiliˈ, li chanchaneb jun tu̱b chi soldado nak quebintakla e̱riqˈuin re xsachbal le̱ racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex textzaca̱nk toj retal ta̱cˈojla̱k e̱chˈo̱l. Ut te̱qˈue xlokˈal lin cˈabaˈ, La̱in li nimajcual Dios. Sachba chˈo̱lej xinba̱nu re e̱colbal ut incˈaˈ chic texinqˈue chi hobecˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut te̱nau nak la̱in cua̱nkin saˈ e̱ya̱nk, la̱ex aj Israel. Ut te̱nau ajcuiˈ nak la̱in li Ka̱cuaˈ le̱ Dios ut ma̱cˈaˈ chic junak Dios. Ut incˈaˈ chic texincanab chi hobecˈ la̱ex intenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak ac xnumeˈ chixjunil li cˈaˈak re ru aˈin, la̱in tinqˈue lin musikˈ chi cua̱nc riqˈuineb chixjunileb li tenamit. Ut eb le̱ ralal e̱cˈajol teˈyehok ra̱tin profeta. Ut tincˈut li xya̱lal chiruheb li ti̱xil cui̱nk saˈ xmatqˈueb ut tincˈuteb li visión chiruheb li sa̱j cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut tinqˈue ajcuiˈ lin musikˈ chi cua̱nc riqˈuineb li mo̱s cui̱nk ut li mo̱s ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut sachba chˈo̱lej tincˈutbesi che̱ru chiru choxa joˈ ajcuiˈ saˈ ruchichˈochˈ ut te̱ril li quicˈ, li xam ut li sib chanchan li chok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱kˈojyi̱nokˈ ru li sakˈe ut li po ta̱cakokˈ ru chanchan li quicˈ nak toj ma̱jiˈ nacuulac xkˈehil li cutan, li kˈaxal xiu xiu, nak la̱in tinrakok a̱tin, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan chixjunileb li nequeˈya̱ban re lix cˈabaˈ li Ka̱cuaˈ teˈcolekˈ. Saˈ li tzu̱l Sión aran Jerusalén ta̱cua̱nk li colba-ib joˈ yechiˈinbil xban li Ka̱cuaˈ. Ut li joˈ qˈuialeb chic li ralal xcˈajol laj Israel li queˈcana teˈcolekˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joel-1.html>&larr;</a>&nbsp;&nbsp;<font class=titleType><b>Joel (2/3)</b></font>&nbsp;&nbsp;<a href=Simple-Joel-3.html>&rarr;</a>
</td></tr></table>


</body></html>
