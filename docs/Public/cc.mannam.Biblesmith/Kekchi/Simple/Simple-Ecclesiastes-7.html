<html><head><title>
Ecclesiastes (7/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-6.html>&larr;</a>&nbsp;&nbsp;<font class=titleType><b>Ecclesiastes (7/12)</b></font>&nbsp;&nbsp;<a href=Simple-Ecclesiastes-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal us nak cha̱bil ta̱yehekˈ chirix li junju̱nk xban nak cha̱bil lix naˈleb. Aˈan kˈaxal us chiru li sununquil ban. Ut kˈaxal us li ca̱mc chiru li yoˈla̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal us nak toxic chi yoˈlecˈ camenak chiru nak toxic chi ninkˈei̱c. Li ani toj yoˈyo, tento nak cua̱nk saˈ xchˈo̱l lix camic xban nak aˈan li rosoˈjic li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal us li ya̱bac chiru li seˈec xban nak li raylal naxtenkˈa junak chixtaubal xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani cuan xnaˈleb nacˈoxlac chirix li ca̱mc. Ut li ani ma̱cˈaˈ xnaˈleb caˈaj cuiˈ li ninkˈei̱c naxcˈoxla.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal us nak tokˈusekˈ xbaneb li cuanqueb xnaˈleb chiru nak ta̱qˈuehekˈ kalokˈal xbaneb li ma̱cˈaˈeb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix sahil xchˈo̱leb li ma̱cˈaˈeb xnaˈleb yal nanumeˈ. Ma̱cˈaˈ na-oc cuiˈ. Chanchan li chaj li yal naxhum rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui cuan junak cuan xnaˈleb tixrahobtesi li ras ri̱tzˈin, li jun aˈan yo̱ chixba̱nunquil joˈ naxba̱nu li ma̱cˈaˈ xnaˈleb. Ut cui cuan junak naxqˈue rib chi tumina̱c ru, li jun aˈan naxpoˈ lix naˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal us nak ta̱choy li cˈanjel li ac xatiquib xba̱nunquil chiru nak ta̱tiquib xba̱nunquil jun chic cˈanjel ut incˈaˈ ta̱choy xba̱nunquil. Ut kˈaxal us li cuyuc ib chiru li nimobresi̱nc ib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut incˈaˈ tatjoskˈok saˈ junpa̱t joˈ nequeˈxba̱nu li ma̱cˈaˈeb xnaˈleb. Eb aˈan nequeˈjoskˈoˈ saˈ junpa̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ ta̱ye: —¿Cˈaˈut nak eb li cutan li ac xeˈnumeˈ kˈaxal useb chiruheb li cutan anakcuan?— Incˈaˈ ta̱ye chi joˈcan xban nak caˈaj cuiˈ li ma̱cˈaˈeb xnaˈleb nequeˈxye chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cha̱bil naˈleb kˈaxal us chokˈ reheb chixjunileb li cuanqueb saˈ ruchichˈochˈ. Aˈan joˈ jun li ma̱tan qˈuebil reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈleb naxtenkˈa li junju̱nk. Joˈcan ajcuiˈ li tumin naxtenkˈa li junju̱nk. Abanan li ani cuan xnaˈleb naxnau xcolbal rix lix yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheqˈuehak retal li cˈaˈru naxba̱nu li Dios. ¿Ma cuan ta biˈ junak naru tixti̱cobresi rix junak li cˈaˈak re ru li ac xyi̱b li Dios chi yocos rix?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chisahokˈ saˈ e̱chˈo̱l nak nequex-el chi us riqˈuin li cˈaˈru nequeba̱nu. Ut cui nachal li raylal saˈ e̱be̱n, cheqˈuehak retal nak li Dios naqˈuehoc sahil chˈo̱lej ut naxqˈue ajcuiˈ li rahil chˈo̱lej. Ma̱ ani naxnau cˈaˈru ta̱cha̱lk chiru mokon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta ma̱cˈaˈ na-oc cuiˈ lin yuˈam, abanan xinqˈue retal li cuib chi naˈleb aˈin: Cuan nak eb li ti̱queb xchˈo̱l nequeˈcam nak toj sa̱jeb. Ut cuan nak eb li incˈaˈ useb xnaˈleb najt nequeˈcuan saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cha̱bilakex, abanan incˈaˈ chinumta̱k le̱ cha̱bilal. Chicua̱nk e̱naˈleb, abanan incˈaˈ chinumta̱k le̱ naˈleb. ¿Cˈaˈru aj e nak te̱sach e̱rib e̱junes?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheqˈuehak retal cˈaˈru te̱ba̱nu re nak incˈaˈ ta̱numta̱k le̱ ma̱usilal saˈ e̱be̱n. Ut me̱ba̱nu to̱ntil naˈleb. ¿Cˈaˈru aj e nak texca̱mk chi toj ma̱jiˈ nacuulac xkˈehil?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Us nak te̱ba̱nu li cˈaˈru nequecˈoxla xba̱nunquil, abanan incˈaˈ chinumta̱k li cˈaˈru te̱ba̱nu xban nak li ani naxxucua ru li Dios, us na-el riqˈuin li cˈaˈru li naxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani cuan xnaˈleb naqˈueheˈ xcacuilal xban lix naˈleb ut cau rib chiru laje̱b chi cui̱nk li cuanqueb xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l ma̱ jun cuan saˈ ruchichˈochˈ li kˈaxal ta ti̱c xchˈo̱l chi incˈaˈ ta ta̱ma̱cobk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱pa̱b chixjunil li cˈaˈru nequeˈxye li cristian re nak incˈaˈ ta̱cuabi nak yo̱k chi a̱tinac cha̱cuix la̱ mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak la̱at nacanau nak nabal sut ajcuiˈ xat-a̱tinac chirixeb jalan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quin-oc xtzˈilbal rix li cˈaˈak re ru aˈin xban nak cuan innaˈleb. Abanan quicuecˈa nak incˈaˈ tzˈakal lin naˈleb chixba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ quinru xtzˈilbal rix li cˈaˈak re ru aˈin xban nak kˈaxal chˈaˈaj xtaubal ru. Ma̱ ani naru xtaubal ru li cˈaˈak re ru aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak quin-oc xsicˈbal xya̱lal chanru nak tintau xtzˈakob lin naˈleb re nak tintau ru chixjunil li cˈaˈak re ru aˈin. Quicuaj xtaubal ru cˈaˈut nak na-uxman li ma̱usilal ut li to̱ntil naˈleb saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yo̱quin chixtzˈilbal rix chixjunil li cˈaˈak re ru aˈin, quintau jun li chˈaˈajquilal kˈaxal ra chiru li ca̱mc. Aˈan li ixk li incˈaˈ us xnaˈleb. Naxkˈunbesi li cui̱nk toj retal natˈaneˈ saˈ rukˈ. Caˈaj cuiˈ li cui̱nk li naxqˈue xlokˈal li Dios naru naxcol rib chiru li ixk aˈan. Abanan, laj ma̱c tzˈakal natˈaneˈ saˈ rukˈ aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yo̱quin xtzˈilbal rix li cˈaˈak re ru aˈin, quintau li naˈleb aˈin, la̱in li ninnau a̱tinac chi cha̱bil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak toj ma̱jiˈ nintau li yo̱quin chixsicˈbal, quintau jun li cui̱nk cha̱bil xnaˈleb saˈ xya̱nkeb li jun mil chic. Abanan ma̱ jun li ixk quintau cha̱bil ta xnaˈleb saˈ xya̱nkeb chixjunileb li ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yo̱quin xtzˈilinquil rix li cˈaˈak re ru aˈin, quinqˈue retal nak li Dios quixyi̱b li cui̱nk chi cha̱bil ut chi tzˈakal re ru. Abanan, eb aˈan aˈ chic li ma̱usilal queˈraj xba̱nunquil.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-6.html>&larr;</a>&nbsp;&nbsp;<font class=titleType><b>Ecclesiastes (7/12)</b></font>&nbsp;&nbsp;<a href=Simple-Ecclesiastes-8.html>&rarr;</a>
</td></tr></table>


</body></html>
