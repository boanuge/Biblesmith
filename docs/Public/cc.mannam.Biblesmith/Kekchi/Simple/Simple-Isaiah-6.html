<html><head><title>
Isaiah (6/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-5.html>&larr;</a>&nbsp;&nbsp;<font class=titleType><b>Isaiah (6/66)</b></font>&nbsp;&nbsp;<a href=Simple-Isaiah-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li chihab nak quicam li rey Uzías, chanchan matqˈuenbil quinba̱nu nak quixcˈutbesi rib li Ka̱cuaˈ chicuu. Quicuil nak cˈojcˈo saˈ xbe̱n jun cˈojariba̱l saˈ jun naˈajej najt xteram ut ma̱ cˈajoˈ xchakˈal ru. Ut quinujac li rochoch li Dios riqˈuin li rakˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ xbe̱n cuanqueb li serafines, chanchaneb li ángel. Cuakitk xxiqˈueb li junju̱nk; cuib lix xiqˈueb nequeˈxtzˈap cuiˈ li ruheb, cuib nequeˈxtzˈap cuiˈ li rokeb ut cuib nequeˈxicˈan cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxjap re chi ribileb rib chixyebal: —Santo, santo, santo li Ka̱cuaˈ li nimajcual Dios. Chixjunil li ruchichˈochˈ nujenak riqˈuin lix nimal xlokˈal, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut xban xya̱b xcuxeb, queˈecˈan saˈ xnaˈajeb li rokechal xpuertil li templo ut quinujac li sib saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak quinye la̱in: —Tokˈob xak cuu. La̱in jun cui̱nk aj ma̱c ut incˈaˈ us li na-el saˈ xtzˈu̱mal cue. Ut saˈ xya̱nkeb li tenamit aj ma̱c cuanquin. Anakcuan tinca̱mk xban nak riqˈuin xnakˈ cuu xcuil ru li Rey, li Ka̱cuaˈ li nimajcual Dios.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuil nak quixicˈan chak jun reheb li serafines. Coxchap chak li ru xam lochlo xxamlel saˈ li artal riqˈuin jun li chapleb chˈi̱chˈ ut quixcˈam chak cuanquin cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixnumsi li ru xam chi xtzˈu̱mal cue ut quixye: —Anakcuan xinnumsi chi xtzˈu̱mal a̱cue li ru xam aˈin, ut riqˈuin aˈin isinbil chic la̱ ma̱usilal ut cuybil sachbil chic la̱ ma̱c, chan cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuabi lix ya̱b xcux li Ka̱cuaˈ yo̱ chak chixyebal: —¿Ani tintakla? ¿Ut ani ta̱xic chokˈ ku̱chil? chan li Ka̱cuaˈ. Ut la̱in quinchakˈoc ut quinye, —Cueˈquin la̱in. Taklahin la̱in, chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak quixye cue: —Ayu ut toxa̱ye reheb li tenamit chi joˈcaˈin: Yo̱kex chirabinquil, abanan moco te̱tau ta ru li xya̱lal ut yo̱kex chirilbal, abanan incˈaˈ te̱qˈue retal cˈaˈru xya̱lal, chaˈakat reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye cuiˈchic cue li Ka̱cuaˈ: —A̱lobresi lix chˈo̱leb li tenamit aˈin re nak incˈaˈ teˈxtau xya̱lal. Incˈaˈ saken cheˈabi̱nk ut incˈaˈ saken cheˈilok re nak incˈaˈ cheˈilok riqˈuin li ruheb ut incˈaˈ saken cheˈabi̱nk riqˈuin lix xiqˈueb, chi moco lix chˈo̱leb chixtau xya̱lal, chi moco teˈsukˈi̱k cuiqˈuin re tebinqˈuirtesi, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinpatzˈ re, —¿Joˈ najtil teˈxcˈul chi joˈcaˈin, at Ka̱cuaˈ?— Li Dios quixye cue: —Toj retal teˈsachekˈ chixjunileb li tenamit. Ma̱ jun chic ta̱cana̱k saˈ rochocheb ut lix chˈochˈeb ta̱cana̱k chi ma̱cˈaˈ chic cuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Toj tintaklaheb chi najt chixjunileb li cristian toj retal ta̱cana̱k li tenamit chi ma̱cˈaˈ chic cuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui toj teˈcana̱k coˈxibak tebinsach ajcuiˈ ruheb aˈan. Chanchan nak nayoqˈueˈ li cheˈ ji ut caˈaj chic lix to̱nal nacana, chan li Ka̱cuaˈ. Abanan lix to̱n li cheˈ aˈan ta̱tuxmekˈ cuiˈchic. Aˈan retalil li tenamit li sicˈbil ru xban li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-5.html>&larr;</a>&nbsp;&nbsp;<font class=titleType><b>Isaiah (6/66)</b></font>&nbsp;&nbsp;<a href=Simple-Isaiah-7.html>&rarr;</a>
</td></tr></table>


</body></html>
