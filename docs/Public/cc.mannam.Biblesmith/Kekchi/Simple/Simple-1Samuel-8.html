<html><head><title>
1Samuel (8/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-7.html>&larr;</a>&nbsp;&nbsp;<font class=titleType><b>1Samuel (8/31)</b></font>&nbsp;&nbsp;<a href=Simple-1Samuel-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xti̱x laj Samuel, quixxakabeb li ralal chi rakoc a̱tin saˈ xbe̱neb li tenamit Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix cˈabaˈ li xbe̱n ralal, aˈan aj Joel. Ut lix cˈabaˈ li i̱tzˈinbej, aˈan aj Abías. Eb aˈan nequeˈrakoc a̱tin saˈ li tenamit Beerseba.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb li alalbej incˈaˈ queˈrakoc a̱tin saˈ xya̱lal joˈ quixba̱nu li yucuaˈbej. Yo̱queb chixrahinquil ru li tumin. Nequeˈtumina̱c ru. Ut incˈaˈ nequeˈrakoc a̱tin saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li nequeˈcˈamoc be saˈ xya̱nkeb laj Israel queˈxchˈutub ribeb ut queˈco̱eb Ramá chi a̱tinac riqˈuin laj Samuel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxye re: —La̱at ac ti̱xat chic ut eb la̱ cualal incˈaˈ nequeˈxba̱nu li us joˈ nacaba̱nu la̱at. Joˈcan nak nakatzˈa̱ma cha̱cuu nak ta̱xakab junak karey re nak aˈan chic ta̱takla̱nk saˈ kabe̱n joˈ na-uxman saˈ eb li xni̱nkal ru tenamit, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Samuel incˈaˈ quicuulac chiru nak queˈxtzˈa̱ma xreyeb. Joˈcan nak quitijoc chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye re laj Samuel: —Ba̱nu li yo̱queb chixtzˈa̱manquil a̱cue li tenamit. Ma̱cuaˈ la̱at yo̱queb cha̱tzˈekta̱nanquil. La̱in ban yo̱queb chintzˈekta̱nanquil xban nak eb aˈan incˈaˈ nequeˈraj nak la̱in tintakla̱nk saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chalen nak queˈcuisi chak Egipto, yo̱queb chintzˈekta̱nanquil toj chalen anakcuan nak yo̱queb chixlokˈoninquil li jalanil dios. Joˈcan ajcuiˈ yo̱queb a̱cue la̱at anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut ba̱nu li yo̱queb chixtzˈa̱manquil cha̱cuu. Abanan ta̱ye reheb chi tzˈakal lix ya̱lal chanru li cua̱nc rubel xcuanquil junak rey, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Samuel quixye reheb li tenamit li yo̱queb chixpatzˈbal xreyeb chixjunil li cˈaˈru quixye li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixye reheb: —Aˈan aˈin li tixba̱nu li rey. Tixchapeb le̱ ralal re teˈoc chokˈ soldado. Cuanqueb li tixqˈue chi be̱c saˈ eb li carruaje. Cuanqueb li teˈxic chirix cacua̱y ut cuanqueb ajcuiˈ li teˈxic chi rokeb chiru lix carruaje li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li tixxakab chi takla̱nc saˈ xbe̱neb jun mil chi soldado. Cuanqueb ajcuiˈ li tixqˈue chi takla̱nc saˈ xbe̱neb laje̱b roxcˈa̱l. Ut cuanqueb li tixqˈue chixtrabajinquil lix chˈochˈ ut chixkˈolbal li ru li racui̱mk. Cuanqueb li tixqˈue chixyi̱banquil li chˈi̱chˈ re pletic. Ut cuanqueb ajcuiˈ li tixqˈue chixyi̱banquil lix carruaje re pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut tixqˈueheb ajcuiˈ le̱ rabin chi cˈanjelac chiru. Cuanqueb li tixqˈueheb chixyi̱banquil lix sununquil ban. Cuanqueb ajcuiˈ li tixqˈueheb chixyi̱banquil lix tzacae̱mk. Ut cuanqueb ajcuiˈ li tixqˈueheb chixyi̱banquil lix caxlan cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixmakˈ che̱ru li cha̱bil chˈochˈ ut li uvas li kˈaxal cha̱bil, joˈ eb ajcuiˈ li cha̱bil cheˈ olivo. Ut tixqˈue reheb li nequeˈcˈanjelac chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixye e̱re nak tento te̱qˈue xlaje̱tkil le̱ racui̱mk trigo ut uvas re tixqˈue reheb li nequeˈtenkˈan re ut reheb li nequeˈtaklan saˈ xbe̱neb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixmakˈ ajcuiˈ che̱ru le̱ mo̱s, joˈ cui̱nk joˈ ixk. Tixmakˈ ajcuiˈ che̱ru le̱ cha̱bil bo̱yx ut le̱ bu̱r ut tixqˈueheb chi cˈanjelac saˈ lix cˈanjel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixye e̱re nak tento te̱qˈue li junju̱nk saˈ xlaje̱tkil le̱ queto̱mk. Ut tento nak la̱ex texcˈanjelak chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱cuulak xkˈehil nak la̱ex incˈaˈ chic te̱cuy li raylal li tixba̱nu e̱re li rey li te̱xakab. Te̱ya̱ba raj chic xcˈabaˈ li Ka̱cuaˈ saˈ eb li cutan aˈan. Abanan, li Dios incˈaˈ chic ta̱rabi le̱ tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb li tenamit incˈaˈ queˈraj rabinquil li cˈaˈru quixye laj Samuel. Queˈxye: —Incˈaˈ ta̱cˈulma̱nk chi joˈcan. La̱o takaj junak karey re ta̱takla̱nk saˈ kabe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱o takaj junak karey re nak aˈan chic ta̱takla̱nk saˈ kabe̱n joˈ na-uxman saˈ eb li xni̱nkal ru tenamit. Aˈan ta̱cˈamok be chiku nak toxic chi pletic riqˈuineb li xicˈ nequeˈiloc ke, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quirabi li cˈaˈru queˈxye ut quixnumsi chixjunil chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye re: —Ba̱nu li cˈaˈru nequeˈraj. Ta̱xakab junak lix reyeb, chan. Ut laj Samuel quixtaklaheb li cui̱nk saˈ lix tenamiteb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-7.html>&larr;</a>&nbsp;&nbsp;<font class=titleType><b>1Samuel (8/31)</b></font>&nbsp;&nbsp;<a href=Simple-1Samuel-9.html>&rarr;</a>
</td></tr></table>


</body></html>
