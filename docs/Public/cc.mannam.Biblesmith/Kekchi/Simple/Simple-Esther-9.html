<html><head><title>
Esther (9/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-8.html>&larr;</a>&nbsp;&nbsp;<font class=titleType><b>Esther (9/10)</b></font>&nbsp;&nbsp;<a href=Simple-Esther-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li oxlaju xbe li cablaju po Adar, aˈan li cutan xxakabanbil xban li rey nak teˈsachekˈ ruheb laj judío, ut aˈan ajcuiˈ li cutan li yo̱queb chiroybeninquil li xicˈ nequeˈiloc reheb laj judío re nak teˈnumta̱k saˈ xbe̱neb. Abanan incˈaˈ queˈnumta saˈ xbe̱neb laj judío. Laj judío ban queˈnumta saˈ xbe̱neb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ eb li tenamit li cuanqueb rubel xcuanquil li rey Asuero, eb laj judío queˈxchˈutub ribeb chi pletic riqˈuineb li queˈajoc xsachbal ruheb. Ut ma̱ jun quiru xcolbal rib chiruheb laj judío xban nak qui-oc xxiuheb chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li cuanqueb xcuanquil ut eb li nequeˈtaklan saˈ eb li tenamit, joˈqueb ajcuiˈ li nequeˈtaklan saˈ xbe̱neb li soldado, queˈxtenkˈaheb laj judío xban nak queˈxucuac chiru laj Mardoqueo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxucuac xban nak laj Mardoqueo nim xcuanquil saˈ li rochoch li rey ut naˈno ru yalak bar saˈ eb li tenamit li cuanqueb rubel xcuanquil li rey. Ut rajlal yo̱ chi nima̱nc lix cuanquil li quiqˈueheˈ re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj judío queˈxcamsiheb chi chˈi̱chˈ chixjunileb li xicˈ nequeˈiloc reheb. Queˈxba̱nu reheb li cˈaˈru queˈraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li tenamit Suza bar cuan cuiˈ li rey queˈxcamsi o̱b ciento chi cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈcamsi̱c li laje̱b chi cui̱nk ralaleb laj Amán. Aˈaneb aˈin lix cˈabaˈeb: laj Parsandata, laj Dalfón, ut laj Aspata,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>laj Porata, laj Adalía, ut laj Aridata,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>laj Parmasta, laj Arisai, laj Aridai ut laj Vaizata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb li laje̱b chi ralal laj Amán li ralal laj Hamedata, li xicˈ queˈiloc reheb laj judío. Eb laj judío queˈxcamsiheb, abanan incˈaˈ queˈxcˈam li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ ajcuiˈ li cutan aˈan quicuulac resil riqˈuin li rey joˈ qˈuial li queˈcamsi̱c aran Suza, li tenamit cuan cuiˈ li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey quixye re lix Ester: —Arin Suza queˈcamsi̱c o̱b ciento li cui̱nk xbaneb laj judío. Ut queˈcamsi̱c li laje̱b chi ralal laj Amán. ¿Ani ta cuiˈ ta̱naˈok re chanru xcˈulman saˈ eb li junju̱nk chi tenamit li cuanqueb rubel incuanquil? Ye cue cˈaˈ chic ru ta̱cuaj anakcuan, ut la̱in tinqˈue a̱cue. Ye cue cˈaˈru ta̱cuaj, ut ta̱uxma̱nk joˈ ta̱cuaj, chan li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix Ester quichakˈoc ut quixye: —Eb laj judío xeˈxba̱nu anakcuan joˈ tzˈi̱banbil saˈ li chakˈrab li xaqˈue reheb. Cui la̱at ta̱cuaj, ta̱takla xyebal reheb laj judío li cuanqueb arin Suza nak ta̱ru̱k teˈxba̱nu ajcuiˈ cuulaj joˈ xeˈxba̱nu anakcuan. Ut nacuaj ajcuiˈ nak teˈtˈuyuba̱k riqˈuin cˈa̱m chiruheb li tenamit li laje̱b chi camenak li ralal laj Amán, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixtakla xyebal nak ta̱uxma̱nk joˈ quixye lix Ester. Ut qui-el resil saˈ li tenamit Suza. Ut eb li laje̱b chi ralal laj Amán, li queˈcamsi̱c queˈtˈuyuba̱c aran Suza chiruheb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj judío li cuanqueb Suza queˈxchˈutub cuiˈchic rib saˈ li ca̱laju xbe li po Adar. Ut queˈxcamsi oxib ciento chic li cui̱nk, abanan incˈaˈ queˈxchˈeˈ li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj judío li cuanqueb saˈ eb li tenamit li cuanqueb rubel xcuanquil li rey queˈxchˈutub ribeb re xcolbaleb rib chiruheb li xicˈ nequeˈiloc reheb. Queˈxcamsi oˈlaju xca̱cˈa̱l mil (75,000) chi cui̱nk abanan incˈaˈ queˈxchˈeˈ li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈin quicˈulman saˈ li oxlaju xbe li po Adar. Ut saˈ li ca̱laju xbe li po Adar queˈhilan ut queˈninkˈei̱c xban xsahil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈut eb laj judío li cuanqueb Suza queˈxchˈutub ribeb re xcolbaleb rib saˈ li oxlaju ut saˈ li ca̱laju xbe li po. Ut saˈ li oˈlaju xbe li po queˈhilan ut queˈninkˈei̱c xban xsahil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak eb laj judío li cuanqueb saˈ eb li cˈaleba̱l li incˈaˈ sutsu xnaˈajeb saˈ tzˈac, nequeˈxninkˈei li ca̱laju xbe li po Adar re xjulticanquil chanru nak queˈcoleˈ. Nequeˈsahoˈ saˈ xchˈo̱leb ut nequeˈxqˈue xma̱taneb chi ribileb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Mardoqueo quixtzˈi̱ba retalil li cˈaˈru quicˈulman ut quixtakla li hu reheb laj judío li cuanqueb saˈ eb li tenamit li cuanqueb rubel xcuanquil li rey Asuero, li cuanqueb chi nachˈ joˈ ajcuiˈ li cuanqueb chi najt.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye reheb nak teˈxninkˈei ru li cutan li ca̱laju ut li oˈlaju xbe li po Adar. Teˈxninkˈei rajlal chihab, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxninkˈei ru li cutan aˈan xban nak aˈan li cutan queˈcoleˈ cuiˈ chiruheb li xicˈ queˈiloc reheb. Ut saˈ li po aˈan quisukˈi chokˈ sahil chˈo̱lej li rahil chˈo̱lej li cuanqueb cuiˈ. Teˈxninkˈei ruheb li cutan aˈan ut teˈxqˈue xma̱taneb chi ribileb rib ut teˈxqˈue xma̱taneb li nebaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj judío queˈcˈay chixba̱nunquil joˈ queˈyeheˈ reheb xban laj Mardoqueo saˈ li hu li quixtakla reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxninkˈei rajlal re xjulticanquil chanru nak laj Amán li ralal laj Hamedata laj agagueo, li xicˈ qui-iloc reheb laj judío quixcˈu̱b ru chanru nak xsacheb raj ru laj judío ut queˈbu̱lic re xxakabanquil lix cutanquil. Li bu̱lic “Pur” xcˈabaˈ saˈ ra̱tinoba̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan lix Ester quia̱tinac riqˈuin li rey. Ut li rey quixqˈue li chakˈrab nak chixjunil li raylal li quixcˈoxla xba̱nunquil reheb laj judío ta̱tˈanekˈ saˈ xbe̱n laj Amán. Ut quixtakla xyatzˈbal laj Amán joˈ ajcuiˈ li laje̱b chi ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak Purim nayeman reheb li cutan li nequeˈxninkˈei ru. Li cˈabaˈej aˈan isinbil riqˈuin li a̱tin “pur”. Li a̱tin “pur” naraj naxye “suerte”. Xban li cˈaˈru tzˈi̱banbil saˈ li hu ut xban li cˈaˈru quicˈulman, li cˈaˈru queˈril ut li cˈaˈru queˈrabi resil,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>chixjunileb laj judío queˈxye nak teˈxba̱nu li ninkˈe aˈin rajlal chihab. Ut queˈxcˈaytesi ajcuiˈ li ralal xcˈajoleb xninkˈeinquil li cutan aˈan. Ut queˈxye nak li joˈ qˈuialeb li queˈoc saˈ xya̱nkeb laj judío teˈxninkˈei ajcuiˈ li cutan aˈan. Junelic teˈxninkˈei ru li cuib chi cutan aˈan rajlal chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li tenamit li cua̱nkeb cuiˈ laj judío rajlal chihab teˈxba̱nu li ninkˈe Purim joˈqueb ajcuiˈ li ralal xcˈajol li teˈcua̱nk mokon. Incˈaˈ teˈxcanab xba̱nunquil li ninkˈe Purim re nak incˈaˈ ta̱sachk saˈ xchˈo̱leb laj judío li cˈaˈru quicˈulman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li reina Ester, lix rabin laj Abihail, rochben laj Mardoqueo laj judío, queˈxtzˈi̱ba jun chic li hu. Ut queˈxye nak tento xba̱nunquil li ninkˈe Purim. Ut xban nak cuanqueb xcuanquil chi takla̱nc, tento nak ta̱uxma̱nk li cˈaˈru queˈxtzˈi̱ba saˈ li hu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxtakla li hu reheb chixjunileb laj judío li cuanqueb saˈ li jun ciento riqˈuin cuukub xcaˈcˈa̱l chi tenamit li cuanqueb rubel xcuanquil li rey Asuero. Ut queˈxtakla xsahil xchˈo̱leb ut queˈxqˈue xcacuil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxqˈue li chakˈrab nak rajlal teˈxba̱nu li ninkˈe Purim. Teˈxba̱nu joˈ quixye laj Mardoqueo laj judío, ut joˈ quixye li reina Ester. Eb laj judío ac queˈxcˈu̱b ru nak teˈxba̱nu aˈin ut nak teˈxcˈut chiruheb li ralal xcˈajol li teˈcua̱nk mokon re xjulticanquil chanru nak queˈayunic nak queˈxcˈul li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chakˈrab li quixqˈue lix Ester quixqˈue xcuanquil li ninkˈe Purim ut quitzˈi̱ba̱c retalil saˈ li hu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-8.html>&larr;</a>&nbsp;&nbsp;<font class=titleType><b>Esther (9/10)</b></font>&nbsp;&nbsp;<a href=Simple-Esther-10.html>&rarr;</a>
</td></tr></table>


</body></html>
