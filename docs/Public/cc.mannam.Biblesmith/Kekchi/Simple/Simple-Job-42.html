<html><head><title>
Job (42/42)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-41.html>&larr;</a>&nbsp;&nbsp;<font class=titleType><b>Job (42/42)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Job quichakˈoc ut quixye re li Dios:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At Ka̱cuaˈ, la̱in ninnau nak la̱at chixjunil nacatru xba̱nunquil. Ma̱cˈaˈ mukmu cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma cuan ta biˈ incuanquil la̱in nak tincuechˈi rix li cˈaˈru nacaba̱nu? Xina̱tinac chi joˈcan xban nak ma̱cˈaˈ innaˈleb. Xina̱tinac chirix li cˈaˈru incˈaˈ xintau ru. Ut xina̱tinac chirix li sachba chˈo̱lej li ma̱ jaruj tintau ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xaye cue nak tinqˈue retal li cˈaˈru ta̱ye cue ut xaye nak tinsume li cˈaˈru ta̱patzˈ cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Junxil xinnau caˈaj cuiˈ li cˈaˈru quiyeheˈ cue cha̱cuix. Abanan anakcuan ninqˈue retal chi us. Chanchan nak xcuil a̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan la̱in xinqˈue retal nak incˈaˈ us xinye. Joˈcan nak narahoˈ inchˈo̱l. Anakcuan tinjal incˈaˈux. Tinchunub cuib saˈ poks ut saˈ cha xban xrahil inchˈo̱l, chan laj Job.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak li Dios quirakeˈ chi a̱tinac riqˈuin laj Job, quia̱tinac ajcuiˈ riqˈuin laj Elifaz, Temán xtenamit, ut quixye re: —Yo̱ injoskˈil saˈ a̱be̱n la̱at joˈ ajcuiˈ saˈ xbe̱neb la̱ cuami̱g cuib, xban nak incˈaˈ xeye li ya̱l chicuix joˈ xba̱nu laj Job laj cˈanjel chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan te̱cˈam cuukub li toro ut cuukub li carner te̱lom ut texxic riqˈuin laj Job, laj cˈanjel chicuu re nak aˈan ta̱mayejak saˈ e̱cˈabaˈ la̱ex. Laj Job ta̱tijok che̱rix ut la̱in tincuabi lix tij. Ma̱cˈaˈ tinba̱nu e̱re usta e̱cˈulub xtojbal rix le̱ ma̱c xban nak incˈaˈ xeye li ya̱l chicuix joˈ xba̱nu laj Job, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Elifaz Temán xtenamit, laj Bildad Súa xtenamit, ut laj Zofar Naamat xtenamit, queˈxba̱nu joˈ quiyeheˈ reheb xban li Ka̱cuaˈ. Ut li Ka̱cuaˈ quirabi lix tij laj Job.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xrakeˈ chi tijoc laj Job chirixeb li rami̱g, li Ka̱cuaˈ quirisi li raylal saˈ xbe̱n. Quixqˈue cuiˈchic li cˈaˈru re. Caˈ sut chic xqˈuial li cˈaˈru re quixqˈue chiru li quicuan junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li ras ut li ri̱tzˈin, joˈ cui̱nk joˈ ixk, queˈcuulac chirilbal laj Job. Ut queˈcuulac ajcuiˈ chixjunileb li rami̱g li queˈcuan junxil ut queˈninkˈei̱c saˈ li rochoch. Queˈxcˈojob xchˈo̱l laj Job riqˈuin chixjunil li raylal li quiqˈueheˈ saˈ xbe̱n xban li Ka̱cuaˈ. Chixjunileb queˈxsi xtumin ut queˈxsi ajcuiˈ xmatkˈab oro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak qui-osobtesi̱c laj Job xban li Dios. Kˈaxal cuiˈchic nabal li quiqˈueheˈ re xban li Dios chiru li quiqˈueheˈ re junxil. Ca̱laju mil lix carner, cuakib mil lix camello, jun mil sumal lix bo̱yx ut jun mil lix bu̱r quiqˈueheˈ re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈcuan chic cuukub li ralal ut oxib chic lix rabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li xbe̱n lix rabin, xJemima quixqˈue chokˈ xcˈabaˈ. Li xcab, aˈan lix Cesia ut li rox, aˈan lix Keren-hapuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb lix rabin laj Job, aˈaneb li kˈaxal chˈinaˈuseb saˈ chixjunil li ruchichˈochˈ. Ut queˈqˈueheˈ lix herencia rochbeneb li ras ut li ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Job toj quicuan jun ciento riqˈuin caˈcˈa̱l (140) chihab chic ut quixnauheb ru li ri ut eb li rixmam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ac ti̱x chic chi us laj Job nak quicam.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-41.html>&larr;</a>&nbsp;&nbsp;<font class=titleType><b>Job (42/42)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
