<html><head><title>
Numbers (2/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-1.html>&larr;</a>&nbsp;&nbsp;<font class=titleType><b>Numbers (2/36)</b></font>&nbsp;&nbsp;<a href=Simple-Numbers-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut laj Aarón ut quixye reheb:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Eb laj Israel teˈxyi̱b lix muheba̱leb chi xjun sutam li tabernáculo ut najt caˈchˈin riqˈuin. Chi junju̱nk chˈu̱tal teˈxyi̱b lix muheba̱leb ut teˈxxakab lix bandereb chokˈ retalil lix te̱paleb lix yucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Judá teˈxyi̱b lix muheba̱leb saˈ li este ut teˈxxakab lix bandereb chokˈ retalileb. Ut laj Naasón, li ralal laj Aminadab, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ca̱laju xca̱cˈa̱l mil riqˈuin cuakib ciento (74,600) li soldado teˈcana̱k rubel xtakl laj Naasón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixcˈatk lix muheba̱leb li ralal xcˈajol laj Judá teˈxyi̱b lix muheba̱leb li ralal xcˈajol laj Isacar. Ut laj Natanael li ralal laj Zuar, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱laju roxcˈa̱l mil riqˈuin ca̱hib ciento (54,400) li soldado li teˈcana̱k rubel xtakl laj Natanael.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixcˈatk lix naˈajeb laj Isacar teˈxyi̱b lix muheba̱leb li ralal xcˈajol laj Zabulón. Ut laj Eliab li ralal laj Helón, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li soldado li teˈcana̱k rubel xtakl laj Eliab cuanqueb cuuklaju roxcˈa̱l mil riqˈuin ca̱hib ciento (57,400).</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun ciento mil riqˈuin cuakib roˈcˈa̱l mil ut ca̱hib ciento (186,400) chixjunileb li soldado li teˈoque̱nk saˈ xya̱nkeb laj Judá. Aˈaneb li teˈxic chi ubej nak teˈxic saˈ jalan naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Rubén teˈxyi̱b lix muheba̱leb saˈ li sur ut teˈxxakab lix bandereb chokˈ retalileb. Laj Elisur li ralal laj Sedeur, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib roxcˈa̱l mil riqˈuin o̱b ciento (46,500) li soldado li teˈcana̱k rubel xtakl laj Elisur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixcˈatk lix naˈajeb laj Rubén teˈxyi̱b lix muheba̱leb li ralal xcˈajol laj Simeón. Ut laj Selumiel li ralal laj Zurisadai, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bele̱laju roxcˈa̱l mil riqˈuin oxib ciento (59,300) li soldado li teˈcana̱k rubel xtakl laj Selumiel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixcˈatk lix naˈajeb laj Simeón teˈxyi̱b lix muheba̱leb li ralal xcˈajol laj Gad. Ut laj Eliasaf li ralal laj Reuel, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>O̱b roxcˈa̱l mil riqˈuin cuakib ciento riqˈuin laje̱b roxcˈa̱l (45,650) li soldado li teˈcana̱k rubel xtakl laj Eliasaf.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun ciento riqˈuin junlaju roxcˈa̱l mil riqˈuin ca̱hib ciento riqˈuin laje̱b roxcˈa̱l (151,450) chixjunileb li teˈoque̱nk saˈ xya̱nkeb laj Rubén. Aˈaneb li teˈxic saˈ li xcab tasal nak teˈxjal lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj levita teˈxic chirixeb li ralal xcˈajol laj Gad. Teˈxic saˈ xyiheb laj Israel ut teˈxcˈam li tabernáculo. Teˈxic chi chˈu̱tal joˈ nak queˈxyi̱b lix muheba̱leb chi chˈu̱tal. Ac re reheb lix bandereb li teˈxcˈam chokˈ retalileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Efraín teˈxyi̱b lix muheba̱leb saˈ li oeste. Ut teˈxxakab lix bandereb chokˈ retalileb. Ut laj Elisama li ralal laj Amiud, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Caˈcˈa̱l mil riqˈuin o̱b ciento (40,500) li soldado li teˈcana̱k rubel xtakl laj Elisama.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixcˈatk lix naˈajeb li ralal xcˈajol laj Efraín teˈxyi̱b lix muheba̱leb li ralal xcˈajol laj Manasés. Ut laj Gamaliel li ralal laj Pedasur, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cablaju xcaˈcˈa̱l mil riqˈuin cuib ciento (32,200) li soldado li teˈcana̱k rubel xtakl laj Gamaliel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixcˈatk lix naˈajeb li ralal xcˈajol laj Manasés teˈxyi̱b lix muheba̱leb li ralal xcˈajol laj Benjamín. Ut laj Abidán li ralal laj Gedeoni, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oˈlaju xcaˈcˈa̱l mil riqˈuin ca̱hib ciento (35,400) li soldado li teˈcana̱k rubel xtakl laj Abidán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun ciento mil riqˈuin cuakxakib mil riqˈuin jun ciento (108,100) chixjunileb li teˈoque̱nk saˈ xya̱nkeb laj Efraín. Aˈaneb li teˈxic saˈ li rox tasal nak teˈxjal lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Dan teˈxyi̱b lix muheba̱leb saˈ li norte. Ut teˈxxakab lix bandereb chokˈ retalileb. Ut laj Ahiezer li ralal laj Amisadai, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuib xca̱cˈa̱l mil riqˈuin cuukub ciento (62,700) li soldado li teˈcana̱k rubel xtakl laj Amisadai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixcˈatk lix naˈajeb laj Dan teˈxyi̱b lix muheba̱leb li ralal xcˈajol laj Aser. Ut laj Pagiel li ralal laj Ocrán, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun roxcˈa̱l mil riqˈuin o̱b ciento (41,500) li soldado li teˈcana̱k rubel xtakl laj Pagiel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixcˈatk lix muheba̱leb laj Aser teˈxyi̱b lix muheba̱leb li ralal xcˈajol laj Neftalí. Ut laj Ahira li ralal laj Enán, aˈan li ta̱cˈamok be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Oxlaju roxcˈa̱l mil riqˈuin ca̱hib ciento (53,400) li soldado li teˈcana̱k rubel xtakl laj Ahira.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun ciento mil riqˈuin cuuklaju roxcˈa̱l mil riqˈuin cuakib ciento (157,600) chixjunileb li teˈoque̱nk saˈ xya̱nkeb laj Dan. Aˈaneb li teˈxic chi ixbej nak teˈxjal lix naˈajeb. Ac re reheb lix bandereb li teˈxcˈam chokˈ retalileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib ciento mil riqˈuin oxib mil riqˈuin o̱b ciento riqˈuin laje̱b roxcˈa̱l (603,550) chixjunileb li cui̱nk li queˈajla̱c chi chˈu̱tal aˈ yal chanru xqˈuialeb saˈ xte̱paleb lix yucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj levita incˈaˈ queˈajla̱c rochbeneb li jun chˈol chic laj Israel xban nak li Ka̱cuaˈ quixye re laj Moisés nak incˈaˈ teˈajla̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel queˈxba̱nu joˈ quiyeheˈ re laj Moisés xban li Ka̱cuaˈ. Queˈxyi̱b lix muheba̱leb ut queˈxxakab xbande̱reb joˈ quiyeheˈ reheb. Ut queˈbe̱c chi chˈu̱tal, aˈ yal chanru xqˈuial li ralal xcˈajol lix yucuaˈeb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-1.html>&larr;</a>&nbsp;&nbsp;<font class=titleType><b>Numbers (2/36)</b></font>&nbsp;&nbsp;<a href=Simple-Numbers-3.html>&rarr;</a>
</td></tr></table>


</body></html>
