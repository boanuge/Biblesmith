<html><head><title>
Ezekiel (22/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-21.html>&larr;</a>&nbsp;&nbsp;<font class=titleType><b>Ezekiel (22/48)</b></font>&nbsp;&nbsp;<a href=Simple-Ezekiel-23.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, la̱at ta̱teneb li raylal aˈin saˈ xbe̱neb li tenamit aˈin li junes camsi̱nc nequeˈxba̱nu. Ta̱ye resil reheb li raylal li ta̱cha̱lk saˈ xbe̱neb xban li ma̱usilal nequeˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb: Joˈcaˈin naxye li nimajcual Dios. Cuulac re xkˈehil nak te̱cˈul li raylal xban nak xecamsiheb le̱ rech tenamitil ut xemux e̱rib nak xeyi̱b li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak la̱ex xecamsiheb le̱ ras e̱ri̱tzˈin, joˈcan nak ta̱se̱ba̱nk chi cha̱lc li raylal saˈ e̱be̱n. Ut muxbil chic e̱ru xban nak xeyi̱b le̱ jalanil dios. Xma̱c aˈan tex-osokˈ. Texhobekˈ ut texseˈe̱k xbaneb chixjunileb li xni̱nkal ru tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Texhobekˈ xban le̱ ma̱usilal xbaneb li tenamit li cuanqueb chi najt joˈ eb ajcuiˈ li cuanqueb chi nachˈ. La̱ex li tenamit naˈno e̱ru xban li ma̱usilal nequeba̱nu nak nequelokˈoniheb li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li nequeˈtaklan saˈ e̱ya̱nk la̱ex aj Israel nequeˈxba̱nu li cˈaˈru nequeˈraj xjuneseb xban nak cuanqueb saˈ xcuanquil. Joˈcan nak nequeˈxcamsi ras ri̱tzˈineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan incˈaˈ nequeˈxra xnaˈ xyucuaˈeb. Nequeˈxrahobtesiheb li jalan xtenamiteb. Ut nequeˈxba̱nu raylal reheb li ma̱cˈaˈ xnaˈ xyucuaˈeb joˈ eb ajcuiˈ li xma̱lcaˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xetzˈekta̱naheb li naˈajej li niquine̱lokˈoni cuiˈ ut nequemux ru li hiloba̱l cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ e̱ya̱nk cuanqueb li nequeˈyo̱ban ticˈtiˈ chirixeb li ras ri̱tzˈin re nak teˈcamsi̱k. Cuanqueb li nequeˈxcuaˈ li tzacae̱mk li quimayeja̱c chiruheb li jalanil dios saˈ eb li tzu̱l. Ut nequeˈxba̱nu li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb li nequeˈxchˈic rib riqˈuin li rixakil lix yucuaˈeb, ut cuanqueb cui̱nk nequeˈxchˈic rib riqˈuineb li ixk nak yo̱queb chixcˈulbal lix yajel re li po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li cui̱nk nequeˈxmakˈ rixakil li ras ri̱tzˈin. Ut cuanqueb li cui̱nk nequeˈxchˈic rib riqˈuineb li ralib. Ut cuanqueb ajcuiˈ li nequeˈxchˈic rib riqˈuin lix rabin li xcab xyucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb cui̱nk nequeˈtumina̱c ru re teˈxcamsi ras ri̱tzˈin. Cuanqueb li nequeˈxpatzˈ nabal li ral li tumin li nequeˈxqˈue chi toˈ. Cuanqueb li nequeˈxsicˈ lix biomaleb riqˈuin xmakˈbal xtumineb li ras ri̱tzˈin. Incˈaˈ chic niquineˈxcˈoxla la̱in. La̱in li Ka̱cuaˈ Dios ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Relic chi ya̱l nak la̱ex xechikˈ injoskˈil xban nak xesicˈ le̱ biomal riqˈuin xba̱nunquil li ma̱usilal ut xecamsiheb le̱ ras e̱ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma toj cauhak ta biˈ e̱chˈo̱l ut ma toj cauhak ta biˈ e̱rib saˈ li cutan nak la̱in texinqˈue chixtojbal rix le̱ ma̱c? La̱in li Ka̱cuaˈ Dios xinyehoc re nak texinqˈue chixtojbal rix le̱ ma̱c ut la̱in tinba̱nu li cˈaˈru xinye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in texinjeqˈui yalak bar saˈ ruchichˈochˈ saˈ xya̱nkeb li jalan tenamit. Ut incˈaˈ chic ta̱ru̱k te̱ba̱nu li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xicˈ chic tex-ilekˈ ut textzˈekta̱na̱k xbaneb li xni̱nkal ru tenamit. Riqˈuin aˈin te̱qˈue retal nak la̱in li Ka̱cuaˈ Dios.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>—At ralal cui̱nk, eb laj Israel ma̱cˈaˈ nequeˈoc cuiˈ chicuu la̱in. Chanchaneb li chˈi̱chˈ cobre. Ut chanchaneb li cacuil chˈi̱chˈ hierro ut plomo li na-elaˈan nak ac xcˈateˈ saˈ xam li cha̱bil plata re risinquil lix tzˈajnil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak la̱in li nimajcual Dios ninye: Xban nak ma̱cˈaˈ chic nequex-oc cuiˈ, joˈcan nak la̱in texinchˈutub aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak yo̱ injoskˈil saˈ e̱be̱n, joˈcan nak la̱in texinchˈutub ut tinrakok a̱tin saˈ e̱be̱n. Chanchan nak nequeˈxchˈutub li plata, li cobre, li hierro ut li plomo joˈ ajcuiˈ li kˈan chˈi̱chˈ ut nequeˈxqˈue saˈ li tikcual xam re nak ta̱haˈokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak yo̱ injoskˈil saˈ e̱be̱n, la̱in texinchˈutub ut tinrakok a̱tin saˈ e̱be̱n. Chanchan nak texcuapu riqˈuin tikcual xam re nak tex-osokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex li cuanquex Jerusalén, ta̱rakekˈ a̱tin saˈ e̱be̱n re nak ta̱e̱lk li incˈaˈ us saˈ e̱ya̱nk, joˈ nak nahaˈoˈ li plata saˈ li xam. Riqˈuin aˈin te̱qˈue retal nak la̱in li nimajcual Dios xinqˈuehoc e̱re chixtojbal rix e̱ma̱c xban nak yo̱ injoskˈil saˈ e̱be̱n.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ye reheb laj Israel nak yo̱ injoskˈil saˈ xbe̱neb ut tebinqˈue chixtojbal rix lix ma̱queb. Chanchaneb li chˈochˈ li incˈaˈ akˈinbil. Chanchaneb li chˈochˈ li incˈaˈ naxqˈue hab saˈ xbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li nequeˈcˈamoc be chanchaneb li cakcoj li yo̱queb chixjapbal re saˈ xbe̱n lix tib. Nequeˈxcamsiheb li rech tenamitil ut nequeˈxmakˈ chiruheb li cˈaˈru reheb. Nabaleb li xma̱lcaˈan xban nak queˈcamsi̱c lix li be̱lomeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj tij queˈxkˈet lin chakˈrab ut queˈxmux ru lin santil naˈaj. Incˈaˈ nequeˈxqˈue retal bar cuan li santobresinbil ut bar cuan li muxbil ru, chi moco nequeˈxcˈut chiru li tenamit li cˈaˈru santobresinbil ut li cˈaˈru muxbil ru, chi moco nequeˈxqˈue xlokˈal li hiloba̱l cutan. Ut la̱in tzˈekta̱nanbilin xbaneb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li nequeˈtaklan saˈ li tenamit chanchaneb chic laj xoj li yo̱queb chixtˈupbal lix tibeb. Nequeˈxcamsiheb li ras ri̱tzˈin xban xsicˈbal xbiomaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li profetas nequeˈxmuk lix ma̱queb. Chanchaneb li cui̱nk li nequeˈxbon li tzˈac re xmukbal li tzˈaj cuan chiru. Aˈaneb aj balakˈ ut nequeˈbalakˈic riqˈuin xyebal nak li cˈaˈru nequeˈxye, aˈan cˈutbil chiruheb inban la̱in. Abanan la̱in incˈaˈ xina̱tinac riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li tenamit junes rahobtesi̱nc nequeˈxcˈoxla xba̱nunquil. Ut aj e̱lkˈeb. Nequeˈxba̱nu raylal reheb li nebaˈ ut reheb li tenkˈa̱c teˈraj. Nequeˈxrahobtesiheb ajcuiˈ li jalan xtenamiteb li incˈaˈ xcˈulubeb rahobtesi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xinsicˈ jun saˈ xya̱nkeb re nak tixcoleb chicuu. Xinsicˈ jun naru tixchˈolob li xya̱lal chiruheb re nak incˈaˈ tinsacheb lin tenamit. Abanan ma̱ jun cha̱bil xintau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tincuisi lin joskˈil saˈ xbe̱neb. Chanchanakin li xam nak tinsach ruheb. Aˈaneb ajcuiˈ teˈtojok re li ma̱usilal xeˈxba̱nu. La̱in li nimajcual Dios ninyehoc re aˈin.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-21.html>&larr;</a>&nbsp;&nbsp;<font class=titleType><b>Ezekiel (22/48)</b></font>&nbsp;&nbsp;<a href=Simple-Ezekiel-23.html>&rarr;</a>
</td></tr></table>


</body></html>
