<html><head><title>
2Chronicles (4/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-3.html>&larr;</a>&nbsp;&nbsp;<font class=titleType><b>2Chronicles (4/36)</b></font>&nbsp;&nbsp;<a href=Simple-2Chronicles-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixyi̱b ajcuiˈ jun li artal bronce. Bele̱b metro xnajtil rok, bele̱b metro xnajtil ru, ut ca̱hib metro riqˈuin media metro lix najtil xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixyi̱b ajcuiˈ jun li nimla pila sursu riqˈuin bronce. Aˈan ta̱cˈanjelak chokˈ xnaˈaj li haˈ. Ca̱hib metro riqˈuin media metro xnimal li re. Cuib metro riqˈuin o̱b xcaˈcˈa̱l centímetro xteram. Ut oxlaju metro riqˈuin media metro xnimal xsaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chire li pila queˈxyi̱b cuib tzol retalil li cˈum. O̱b roxcˈa̱l centímetro xya̱nk li laje̱tk chi cˈum. Jun cuacaj queˈxyi̱b lix sahob ru nak queˈxyi̱b li pila.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li pila aˈin queˈxtochob saˈ xbe̱neb cablaju chi bo̱yx yi̱banbileb riqˈuin bronce. Oxib li bo̱yx nequeˈiloc saˈ li norte. Ut oxib nequeˈiloc saˈ li occidente. Ut oxib chic nequeˈiloc saˈ li sur ut oxib nequeˈiloc saˈ li oriente. Li pila queˈxchunub saˈ xbe̱neb li bo̱yx ut li rokeb li bo̱yx li cuan chirix queˈcana rubel li pila.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakxakib centímetros xpimal li tzˈac re li pila. Li xyi̱banquil li re li pila chanchan li utzˈuˈuj azucena. Cuakib xca̱cˈa̱l mil (66,000) litro li haˈ na-oc chi saˈ li pila aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixyi̱b ajcuiˈ laje̱b li cocˈ pila. O̱b quixqˈue saˈ xnim li templo ut li o̱b chic quixqˈue saˈ xtzˈe. Saˈ eb li pila aˈin queˈxchˈaj li tib li teˈxcˈat chokˈ xmayejeb. Abanan li nimla pila quicˈanjelac reheb laj tij re teˈchˈajok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixyi̱b ajcuiˈ laje̱b li candelero joˈ li retalil li quiqˈueheˈ re. Ut quixqˈueheb saˈ li templo. O̱b quixqˈue saˈ li nim ut li o̱b chic quixqˈue saˈ li tzˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixyi̱b ajcuiˈ laje̱b li me̱x ut quixqˈueheb saˈ li templo. O̱b quixqˈue saˈ li nim ut o̱b quixqˈue saˈ li tzˈe. Ut quixyi̱b ajcuiˈ jun ciento li ni̱nki secˈ riqˈuin oro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixyi̱b ajcuiˈ li neba̱l reheb laj tij ut li nimla neba̱l joˈ eb ajcuiˈ lix puertas. Ut quixletz li bronce chiruheb li puertas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixqˈue li nimla pila saˈ li nim re li templo li nacana saˈ li sureste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Hiram quixyi̱beb ajcuiˈ li ucˈal ut eb li pala joˈ eb ajcuiˈ li ni̱nki secˈ. Joˈcan nak laj Hiram quixchoy li cˈanjel li quixba̱nu re li rey Salomón chokˈ re lix templo li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li quixba̱nu. Quixyi̱b li cuib chi okech ut li cuib chi sursu̱quil chˈi̱chˈ li queˈqˈueheˈ saˈ xjolomeb li cuib chi okech, joˈ ajcuiˈ li cadena li tzˈulbil ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixyi̱b li ca̱hib ciento retalil li granada li queˈqˈueheˈ saˈ cuib tzol chiru li sursu̱quil chˈi̱chˈ li quiqˈueheˈ saˈ xjolomeb li cuib chi okech.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixyi̱b ajcuiˈ li cˈochleba̱l ut saˈ xbe̱neb aˈan quixqˈueheb li laje̱b chi cocˈ pila.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixyi̱b li nimla pila ut eb li cablaju chi bo̱yx li quicˈochoba̱c cuiˈ li nimla pila.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixyi̱b ajcuiˈ eb li ucˈal, li pala ut eb li chˈi̱chˈ li queˈxchap cuiˈ li tib. Chixjunil li cˈaˈak re ru li ta̱cˈanjelak saˈ lix templo li Dios li quixyi̱b laj Hiram-abi re li rey Salomón, aˈan yi̱banbil riqˈuin li cha̱bil bronce.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey quixtakla xyi̱banquileb saˈ li ru takˈa re li nimaˈ Jordán saˈ li naˈajej li se̱b ru li cuan saˈ xyi li cuib chi tenamit Sucot ut Seredata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal cuiˈchic nabal li cˈaˈak re ru li quixqˈue chi yi̱ba̱c riqˈuin bronce li rey Salomón. Incˈaˈ queˈru xbisbal xban xqˈuial.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Salomón quixqˈue chi yi̱ba̱c chixjunil li cˈaˈak re ru li quicˈanjelac saˈ lix templo li Dios. Aˈaneb aˈin li quiyi̱ba̱c: li artal yi̱banbil riqˈuin oro, eb li me̱x li quiqˈueheˈ cuiˈ li mayejanbil caxlan cue,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>eb li candelero joˈ eb ajcuiˈ li candil li nequeˈxqˈue saˈ xbe̱n yi̱banbil riqˈuin cha̱bil oro li queˈqˈueheˈ chiru li Lokˈlaj Santil Naˈajej ut queˈxloch xxamlel joˈ quiyeheˈ reheb;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>ut li retalil li utzˈuˈuj qˈuehbil chokˈ xsahob ru li candelero, joˈ eb ajcuiˈ li candil ut eb li chapleb chˈi̱chˈ. Eb aˈan yi̱banbileb riqˈuin cha̱bil oro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixqˈue ajcuiˈ chi yi̱ba̱c riqˈuin cha̱bil oro eb li chˈi̱chˈ re xyi̱banquil lix mechil li candil, eb li secˈ li quixoqueˈ cuiˈ li quicˈ, eb li lecleb joˈ eb ajcuiˈ li sansar. Ut quixqˈue chi yi̱ba̱c riqˈuin oro li oqueba̱l re li templo, eb li puertas re li Lokˈlaj Santil Naˈajej, joˈ eb ajcuiˈ li puertas re li Santil Naˈajej.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-3.html>&larr;</a>&nbsp;&nbsp;<font class=titleType><b>2Chronicles (4/36)</b></font>&nbsp;&nbsp;<a href=Simple-2Chronicles-5.html>&rarr;</a>
</td></tr></table>


</body></html>
