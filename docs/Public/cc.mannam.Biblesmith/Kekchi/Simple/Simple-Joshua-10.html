<html><head><title>
Joshua (10/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-9.html>&larr;</a>&nbsp;&nbsp;<font class=titleType><b>Joshua (10/24)</b></font>&nbsp;&nbsp;<a href=Simple-Joshua-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Adonisedec li cuan Jerusalén quirabi resil nak laj Josué quinumta saˈ xbe̱n li tenamit Hai ut quisach ru ut quixcamsi lix reyeb. Ut quirabi ajcuiˈ resil nak quixsach ru li tenamit Jericó ut quixcamsi li rey. Ut quirabi ajcuiˈ resil nak eb li cuanqueb aran Gabaón queˈxba̱nu jun li contrato re nak teˈxcˈam ribeb saˈ usilal riqˈuineb laj Israel ut cuanqueb chic saˈ xya̱nkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak quixucuac li rey nak quirabi aˈan xban nak li tenamit Gabaón, aˈan nimla tenamit ut kˈaxal nim xcuanquil chiru li tenamit Hai. Ut chixjunileb li cui̱nk aˈan cauheb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Adonisedec lix rey eb laj Jerusalén quixtakla xbokbaleb laj Hoham li rey re li tenamit Hebrón, ut laj Piream li rey re li tenamit Jarmut, ut laj Jafía li rey re li tenamit Laquis joˈ ajcuiˈ laj Debir li rey re li tenamit Eglón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye reheb: —Cha̱lkex arin ut kachˈutubak kib chi pletic riqˈuin li tenamit Gabaón xban nak eb aˈan xeˈxcˈam rib saˈ usilal riqˈuin laj Josué ut riqˈuineb laj Israel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈxchˈutub ribeb li o̱b chi rey reheb laj amorreo li cuanqueb saˈ eb li tenamit Jerusalén, Hebrón, Jarmut, Laquis ut Eglón. Queˈxchˈutubeb lix soldado ut queˈco̱eb chi pletic riqˈuineb laj Gabaón. Aran queˈxqˈue lix muheba̱leb nachˈ riqˈuin li tenamit Gabaón re teˈoc chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cuanqueb saˈ li tenamit Gabaón queˈxtakla xyebal re laj Josué toj aran Gilgal bar cuan cuiˈ lix muheba̱l: —Takaj nak tatcha̱lk chikatenkˈanquil la̱o aj cˈanjel cha̱cuu. Moa̱canab kajunes. Tatcha̱lk chi junpa̱t chikacolbal xban nak chixjunileb li rey reheb laj amorreo, li cuanqueb saˈ li tzu̱l ru, xeˈchal chi pletic kiqˈuin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué qui-el chak Gilgal rochbeneb chixjunileb li soldado li cauheb rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye re laj Josué: —Matxucuac chiruheb aˈan xban nak la̱in tinkˈaxtesiheb saˈ a̱cuukˈ ut ma̱ jun reheb aˈan teˈnumta̱k saˈ a̱be̱n, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué qui-el Gilgal rochbeneb lix soldado. Chiru kˈojyi̱n queˈbe̱c toj retal queˈcuulac nachˈ riqˈuin li tenamit Gabaón. Ma̱cˈaˈ saˈ xchˈo̱leb laj amorreo nak queˈcuulac chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quirocsi xxiuheb laj amorreo nak queˈril eb laj Israel. Ut nabaleb li cuanqueb Gabaón queˈcamsi̱c. Ut li incˈaˈ queˈcam, queˈa̱linac ut eb laj Israel queˈxta̱keheb toj saˈ li naˈajej Bet-horón. Ut cuanqueb cuiˈchic li queˈcamsi̱c nak yo̱queb chi numecˈ saˈ eb li naˈajej Azeca ut Maceda.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak eb laj amorreo yo̱queb chi e̱lelic chiruheb laj Israel, li Ka̱cuaˈ nabal li sakbach quixtakla chak saˈ xbe̱neb nak yo̱queb chi cubec saˈ li tzu̱l Bet-horón. Chanchan li ni̱nki pec. Ut kˈaxal cuiˈchic nabal li queˈcam xban li sakbach chiru li queˈcamsi̱c chi chˈi̱chˈ xbaneb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan nak li Ka̱cuaˈ quixkˈaxtesiheb laj amorreo saˈ rukˈeb laj Israel, laj Josué quia̱tinac riqˈuin li Ka̱cuaˈ chiruheb li tenamit ut quixye: —Chixakli̱k li sakˈe saˈ xbe̱n li naˈajej Gabaón. Ut chixakli̱k li po saˈ xbe̱n li ru takˈa Ajalón, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li sakˈe ut li po queˈxakli. Incˈaˈ chic queˈbe̱c toj retal nak queˈnumta laj Israel saˈ xbe̱neb li xicˈ nequeˈiloc reheb. ¿Ma incˈaˈ ta biˈ tzˈi̱banbil retalil aˈin saˈ li hu li quixtzˈi̱ba laj Jaser nak li sakˈe quixakli saˈ xyi li choxa caˈchˈin chic ma̱ jun cutan ut incˈaˈ quixse̱ba rib chi oc?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ jun sut quicˈulman chi joˈcan joˈ li quicˈulman saˈ li cutan aˈan, chi moco junxil chi moco mokon. Li Dios quixsume lix tij laj Josué, usta yal cui̱nk, ut quixtenkˈaheb laj Israel chi numta̱c saˈ xbe̱neb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xcˈulman aˈin, laj Josué rochbeneb lix soldado queˈsukˈi cuiˈchic Gilgal saˈ lix muheba̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li o̱b chi rey queˈe̱lelic ut queˈxmuk ribeb saˈ jun li ochoch pec aran Maceda.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cuan jun qui-iloc reheb ut quixye re laj Josué nak li o̱b chi rey mukmu̱queb saˈ jun li ochoch pec aran Maceda.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué quixye reheb li soldado: —Te̱tolcˈosi ni̱nki pec re te̱tzˈap li oqueba̱l re li ochoch pec ut te̱qˈue aj cˈacˈalehom re li ochoch pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱ex me̱bay e̱rib. Me̱canab ra̱linanquileb li xicˈ nequeˈiloc ke. Texxic chirixeb ut te̱camsiheb. Incˈaˈ te̱canabeb chi xic saˈ lix tenamiteb xban nak li Ka̱cuaˈ Dios ac xkˈaxtesiheb saˈ e̱rukˈ, chan laj Josué.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak laj Josué ut eb laj Israel queˈxsach ru chi junaj cua eb laj amorreo, nabaleb li queˈcamsi̱c. Abanan cuanqueb ajcuiˈ junju̱nk queˈe̱lelic. Eb aˈan queˈco̱eb chixcolbaleb rib saˈ eb li tenamit li sutsu̱queb saˈ tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunileb lix soldado queˈsukˈi riqˈuin laj Josué saˈ li naˈajej Maceda bar queˈxqˈue cuiˈ lix muheba̱leb. Ma̱ jun quicamsi̱c saˈ xya̱nkeb laj Israel. Ut ma̱ jun saˈ li naˈajej aˈan quiraj xcuechˈinquileb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué quixye reheb li soldados: —Tehomak li oqueba̱l re li ochoch pec ut teˈrisiheb li o̱b chi rey, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈxte li ochoch pec ut queˈrisiheb lix reyeb li tenamit Jerusalén, Hebrón, Jarmut, Laquis, ut Eglón. Ut queˈxcˈameb riqˈuin laj Josué.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac cuanqueb li rey riqˈuin laj Josué, quixtakla xbokbaleb chixjunileb li cui̱nk aj Israel. Quixye reheb li nequeˈcˈamoc be saˈ xya̱nkeb nak teˈxxakab li rokeb saˈ xbe̱n lix cuxeb li rey. Ut joˈcan queˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Josué quixye reheb li nequeˈcˈamoc be saˈ xya̱nkeb laj Israel: —Mexxucuac chi moco chichˈina̱nk e̱chˈo̱l. Cauhak ban e̱chˈo̱l xban nak joˈcaˈin nak tixkˈaxtesiheb saˈ kukˈ li Ka̱cuaˈ chixjunileb li xicˈ nequeˈiloc ke, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix chic aˈan laj Josué quixcamsiheb li o̱b chi rey ut quixtakla xtˈuyubanquileb saˈ ruˈuj o̱b li cheˈ. Ut aran queˈxnumsi li cutan chi tˈuytˈu toj retal qui-ecuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac x-ecuu, laj Josué quixtakla xcubsinquileb li camenak. Ut quixye ajcuiˈ nak teˈcutekˈ chak saˈ li ochoch pec bar queˈxmuk cuiˈ chak ribeb. Ut queˈxqˈue ajcuiˈ ni̱nki pec saˈ li oqueba̱l re li ochoch pec. Ut toj cuanqueb ajcuiˈ li pec aˈan chalen anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan laj Josué ut eb lix soldado queˈpletic riqˈuineb li cuanqueb saˈ li tenamit Maceda. Queˈnumta saˈ xbe̱neb ut queˈxcamsiheb. Ma̱ jun chic queˈcana chi yoˈyo saˈ li tenamit aˈan. Joˈ nak quixcamsi lix reyeb laj Jericó, joˈcan cuiˈchic quixba̱nu re lix reyeb laj Maceda.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xsacheb ru li cuanqueb Maceda, laj Josué co̱ aran Libna rochbeneb lix soldado ut queˈpletic riqˈuineb li cuanqueb Libna.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quixkˈaxtesi ajcuiˈ li tenamit aˈan saˈ rukˈeb laj Israel. Queˈxcamsi chi chˈi̱chˈ chixjunileb li cuanqueb saˈ li naˈajej aˈan. Ma̱ jun chic queˈcana chi yoˈyo. Ut queˈxcamsi ajcuiˈ lix reyeb joˈ nak queˈxcamsi li rey re Jericó.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak laj Josué qui-el Libna rochbeneb lix soldados queˈco̱eb Laquis chi pletic riqˈuineb li cuanqueb saˈ li naˈajej aˈan. Ut queˈxyi̱b lix muheba̱leb saˈ xcaˈyaba̱l li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ xcab li cutan li Ka̱cuaˈ quixkˈaxtesi li tenamit saˈ rukˈeb laj Israel. Joˈ nak quilajeˈxcamsi chixjunileb saˈ li naˈajej Libna, joˈcan cuiˈchic queˈxba̱nu aran Laquis. Ma̱ jun chic queˈcana chi yoˈyo saˈ li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Horam li rey li cuan saˈ li tenamit Gezer co̱ rochbeneb lix soldados chixtenkˈanquil li tenamit Laquis. Abanan laj Josué rochbeneb lix soldados queˈnumta saˈ xbe̱neb li tenamit aˈan toj retal quixsacheb ru chixjunileb. Ma̱ jun chic quixcanabeb chi yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix chic aˈan laj Josué qui-el Laquis rochbeneb lix soldados ut queˈco̱eb Eglón chi pletic. Ut queˈxyi̱b lix muheba̱leb nachˈ riqˈuin li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan, queˈnumta saˈ xbe̱neb laj Eglón ut quilajeˈxcamsiheb chi chˈi̱chˈ chixjunileb li cuanqueb aran. Ma̱ jun chic queˈxcanabeb chi yoˈyo joˈ queˈxba̱nu aran Laquis.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈel Eglón, laj Josué rochbeneb lix soldados queˈco̱eb Hebrón ut queˈoc chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈoc saˈ li tenamit Hebrón ut queˈnumta saˈ xbe̱n li rey joˈqueb ajcuiˈ chixjunileb li cuanqueb aran. Ut queˈnumta ajcuiˈ saˈ xbe̱neb li cocˈ tenamit li cuanqueb saˈ li naˈajej aˈan. Quilajeˈxcamsi chi chˈi̱chˈ chixjunileb li cuanqueb aran joˈ queˈxba̱nu aran Eglón. Ma̱ jun chic queˈxcanabeb chi yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix chic aˈan laj Josué rochbeneb lix soldados queˈco̱eb saˈ li tenamit Debir ut queˈpletic riqˈuineb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈoc saˈ li tenamit ut queˈxcamsi li rey chi chˈi̱chˈ joˈ ajcuiˈ chixjunileb li cuanqueb aran. Ut queˈxsach ruheb chixjunileb li cocˈ tenamit li cuanqueb chi nachˈ. Queˈxcamsiheb chixjunileb li cuanqueb saˈ eb li tenamit aˈan joˈ queˈxba̱nu re li tenamit Hebrón ut Libna. Ma̱ jun chic queˈxcanab chi yoˈyo. Joˈcaˈin nak queˈxsach ru li tenamit Debir ut queˈxsach ru lix reyeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak laj Josué quinumta saˈ xbe̱neb li rey li cuanqueb saˈ eb li naˈajej aˈan. Queˈre̱chani chixjunileb li naˈajej li tzu̱l ru, li naˈajej Neguev, joˈ ajcuiˈ eb li ru takˈa. Ut queˈxcamsiheb chixjunileb li cuanqueb aran, joˈ quiyeheˈ reheb xban li Ka̱cuaˈ lix Dioseb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué ut eb lix soldados queˈxcamsiheb chixjunileb ut queˈre̱chani chixjunil li naˈajej Cades-barnea toj saˈ li naˈajej Gaza. Ut queˈre̱chani ajcuiˈ li naˈajej Gosén. Quicuulac toj saˈ li tenamit Gabaón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li ple̱t aˈan laj Josué quinumta saˈ xbe̱neb chixjunileb li rey ut queˈre̱chani lix naˈajeb xban nak li Ka̱cuaˈ yo̱ chi tenkˈa̱nc reheb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Josué rochbeneb lix soldados queˈsukˈi cuiˈchic aran Gilgal saˈ li naˈajej li yo̱queb cuiˈ chi hila̱nc.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-9.html>&larr;</a>&nbsp;&nbsp;<font class=titleType><b>Joshua (10/24)</b></font>&nbsp;&nbsp;<a href=Simple-Joshua-11.html>&rarr;</a>
</td></tr></table>


</body></html>
