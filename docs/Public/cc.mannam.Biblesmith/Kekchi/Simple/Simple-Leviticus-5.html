<html><head><title>
Leviticus (5/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-4.html>&larr;</a>&nbsp;&nbsp;<font class=titleType><b>Leviticus (5/27)</b></font>&nbsp;&nbsp;<a href=Simple-Leviticus-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak ta̱bokekˈ chokˈ testigo chirix junak cˈaˈak re ru quiril malaj quirabi, ut aˈan incˈaˈ tixye li xya̱lal, aˈan cuan xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ junak li cristian tixchˈeˈ li camenak xul xcomoneb li xul li quixye li Dios nak incˈaˈ teˈxtzaca, usta joskˈ aj xul usta incˈaˈ, malaj ut xcomoneb li nequeˈxquelo rib saˈ chˈochˈ. Cui tixchˈeˈ li xul aˈan usta incˈaˈ naxnau nak incˈaˈ us xba̱nu, tixmux rib ut cua̱nk xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixmux rib li ani tixchˈeˈ li cˈaˈak re ru muxbil ru xban junak cristian, usta incˈaˈ quixqˈue retal nak incˈaˈ us xba̱nu. Ut cui mokon tixqˈue retal nak incˈaˈ us xba̱nu, cuan xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ li cristian li tixba̱nu li juramento saˈ junpa̱t chi incˈaˈ tixcˈoxla chi us li cˈaˈru tixba̱nu, usta us usta incˈaˈ us li tixye saˈ li juramento. Cui mokon chic tixqˈue retal nak incˈaˈ us xba̱nu, aˈan cuan xma̱c xban nak xba̱nu li cˈaˈak re ru aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak junak ta̱ma̱cobk riqˈuin li cˈaˈak re ru aˈin, tento nak tixye cˈaˈru lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak tixqˈue chokˈ xmayej chiru li Ka̱cuaˈ re xtzˈa̱manquil xcuybal lix ma̱c jun li ixki carner malaj ut li ixki chiba̱t. Ut laj tij tixmayeja chiru li Ka̱cuaˈ re xtojbal rix lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui incˈaˈ tzˈakal lix tumin re xlokˈbal junak li sa̱j carner re xtzˈa̱manquil xcuybal lix ma̱c chiru li Dios, tento nak tixqˈue cuibak li mucuy malaj ut cuibak li paloma toj sa̱jeb. Jun tixqˈue re xtojbal rix lix ma̱c ut jun tixqˈue re ta̱cˈatekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixqˈue re laj tij. Ut laj tij xbe̱n cua tixmayeja li jun re xtzˈa̱manquil xcuybal lix ma̱c. Tixyatzˈ xcux, abanan incˈaˈ ta̱risi chi junaj cua lix jolom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixchap caˈchˈinak lix quiqˈuel ut tixrachrachi chixcˈatk li artal. Ut li quicˈ li ta̱elaˈa̱nk tixhoy saˈ xto̱n li artal. Aˈan li mayej re xtzˈa̱manquil xcuybal lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tij tixcˈat li xul jun chic joˈ yebil reheb nak teˈxba̱nu. Chi joˈcaˈin laj tij tixqˈue li mayej re xtojbal rix lix ma̱c li ani xma̱cob ut ta̱cuyekˈ xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui li ani ta̱ma̱cobk incˈaˈ tzˈakal lix tumin re tixlokˈ cuibak li mucuy malaj ut cuibak li paloma sa̱jeb, tento nak tixqˈue chokˈ xmayej re xtzˈa̱manquil xcuybal lix ma̱c ca̱hib libra riqˈuin media li cha̱bil cˈaj. Incˈaˈ tixqˈue li aceite saˈ xbe̱n chi moco tixqˈue li incienso xban nak li mayej aˈan re xtzˈa̱manquil xcuybal lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixcˈam riqˈuin laj tij. Ut laj tij tixchap jun mo̱chˈ li cha̱bil cˈaj ut tixcˈat saˈ xbe̱n li artal li naqˈueheˈ cuiˈ li cˈatbil mayej chiru li Ka̱cuaˈ. Aˈan retalil nak chixjunil li cˈaj kˈaxtesinbil re li Dios. Li mayej aˈin, aˈan re xtzˈa̱manquil xcuybal lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj tij tixqˈue li mayej aˈin re xtojbal rix li ma̱c li quixba̱nu li ani ta̱ma̱cobk chi incˈaˈ xqˈue retal nak xma̱cob, ut ta̱cuyekˈ lix ma̱c. Li joˈ qˈuial chic ta̱cana̱k, aˈan ta̱qˈuehekˈ re laj tij joˈ queˈxba̱nu riqˈuin li mayej cˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye re laj Moisés:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Nak junak cristian ta̱ma̱cobk chi incˈaˈ naxnau nak ma̱c yo̱ chixba̱nunquil xban nak incˈaˈ quixqˈue lix mayej chi tzˈakal joˈ naxye lix chakˈrab li Dios, tento nak tixqˈue junak lix carner te̱lom tzˈakal re ru re nak ta̱cuyekˈ xma̱c. La̱at ta̱bir rix joˈ nimal xtzˈak li carner li tixqˈue chokˈ xmayej chiru li Dios chokˈ xtojbal rix lix mayej li incˈaˈ xqˈue. Ta̱bir rix li joˈ qˈuial tento xqˈuebal joˈ xbisbal li mayej li nequeˈxqˈue saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak tixtoj li mayej li joˈ qˈuial chic incˈaˈ xqˈue ut tixtoj ajcuiˈ li ju̱nk may ral li ju̱nk ciento (20%) li incˈaˈ quixtoj. Tixqˈue re laj tij ut laj tij tixmayeja li carner re xtojbal rix lix ma̱c li cui̱nk li quiqˈuehoc re li mayej. Ut ta̱cuyekˈ lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cristian naxkˈet lix chakˈrab li Dios chi incˈaˈ naxnau nak ma̱c li xba̱nu, aˈan cuan xma̱c usta incˈaˈ naxnau nak ma̱c xba̱nu. Ut li ma̱c aˈan cua̱nk saˈ xbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixqˈue re laj tij chokˈ xmayej re xtzˈa̱manquil xcuybal lix ma̱c jun li carner te̱lom li quixsicˈ saˈ xya̱nk lix queto̱mk. Tzˈakal re ru li xul. Laj tij tixbir rix lix tzˈak li xul li tixqˈue chokˈ xmayej. Laj tij tixmayeja re xtojbal rix lix ma̱c li ani ta̱ma̱cobk chi incˈaˈ naxnau nak ma̱c xba̱nu. Ut ta̱cuyekˈ lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l xkˈet li chakˈrab ut cuan xma̱c chiru li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-4.html>&larr;</a>&nbsp;&nbsp;<font class=titleType><b>Leviticus (5/27)</b></font>&nbsp;&nbsp;<a href=Simple-Leviticus-6.html>&rarr;</a>
</td></tr></table>


</body></html>
