<html><head><title>
Exodus (34/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-33.html>&larr;</a>&nbsp;&nbsp;<font class=titleType><b>Exodus (34/40)</b></font>&nbsp;&nbsp;<a href=Simple-Exodus-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye re laj Moisés: —Ta̱ti̱cobresi ru cuibak li pec joˈ li cuib li xajor junxil. Ut chiruheb aˈan la̱in tintzˈi̱ba lin chakˈrab li xcuan chiruheb li xajor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cauresi a̱cuib ut cuulaj ekˈela, tattakekˈ chiru li tzu̱l Sinaí. Aran tatcuulak cuiqˈuin saˈ xbe̱n li tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>A̱junes tatxic. Ma̱ ani ta̱cˈam cha̱cuix. Ma̱ jun reheb li tenamit naru ta̱takekˈ yalak bar chiru li tzu̱l chi moco li queto̱mk ta̱ichajibk saˈ li tzu̱l, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Moisés quixti̱cobresi li cuib chi pec chanchan ajcuiˈ li quixjor junxil. Quicuacli ekˈela ut quitakeˈ chiru li tzu̱l. Quixcˈam saˈ rukˈ li cuib chi pec. Joˈ quiyeheˈ re xban li Dios, joˈcan quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quicube saˈ li chok. Quicuulac cuan cuiˈ laj Moisés. Li Dios quixchˈolob xya̱lal chirix lix nimal cuanquilal joˈ ajcuiˈ lix lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quinumeˈ chiru laj Moisés ut quixye re: —La̱in li Ka̱cuaˈ Dios. La̱in li nimajcual Dios. La̱in li nintokˈoban u ut la̱in ajcuiˈ nin-uxta̱nan u. La̱in incˈaˈ ninjoskˈoˈ chi junpa̱t. Numtajenak lin rahom. Ma̱ jaruj ninpaltoˈ. Cuanquin chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in chi qˈuila okˈob li cristian nacuuxta̱naheb ru. Nincuy li qˈuila ma̱c li nequeˈxba̱nu. Eb li nequeˈma̱cob teˈxtoj rix lix ma̱c. Ninrahobtesiheb li alal cˈajolbej riqˈuin lix ma̱queb lix naˈ xyucuaˈeb toj saˈ rox saˈ xca̱ xtasalil li ralal xcˈajoleb, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ junpa̱t quixxulub lix jolom laj Moisés ut quixlokˈoni li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye: —At Ka̱cuaˈ, cui tincˈam cuib saˈ usilal a̱cuiqˈuin, ba̱nu usilal tatcua̱nk saˈ kaya̱nk. Usta cau kachˈo̱l, chacuy kama̱c. Ut choa̱cˈul cuiˈchic chokˈ a̱cualal a̱cˈajol, chan laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye: —La̱in tinba̱nu lin contrato e̱riqˈuin. Chiruheb chixjunileb li cristian tincˈut lin cuanquilal. Ma̱ jun cua e̱rilom saˈ ruchichˈochˈ li tinba̱nu la̱in. Ut chixjunileb laj Israel teˈril li tinba̱nu ut teˈxnau nak aˈan xba̱nuhom li Dios xban nak nimla sachba chˈo̱lej li tinba̱nu e̱riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈue retal li cˈaˈru tinye a̱cue anakcuan. Oc cue chirisinquileb che̱ru eb laj amorreo, eb laj cananeo, eb laj heteo, eb laj ferezeo, eb laj heveo, joˈ eb ajcuiˈ laj jebuseo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheba̱nu cue̱nt ut me̱ba̱nu junak contrato riqˈuineb li tenamit li cuanqueb saˈ li naˈajej li xic cuiˈ e̱re. Naru nequeqˈue e̱rib chi a̱le̱c xbaneb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱jucˈ chi junaj cua lix artaleb ut te̱poˈ ajcuiˈ lix dioseb Asera xcˈabaˈ. Te̱yoqˈui li cheˈ li nequeˈxxakaxi aran li nequeˈxlokˈoni ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱lokˈoni jalanil dios xban nak la̱in li Ka̱cuaˈ Dios ut incˈaˈ nacuulac chicuu nak jalan te̱qˈue xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱ba̱nu junak contrato riqˈuineb xban nak cui te̱ba̱nu aˈan naru nequejunaji e̱rib riqˈuineb. Me̱lokˈoni lix dioseb ut nak ta̱cua̱nk lix ninkˈe lix dioseb, mexxic chi cuaˈac riqˈuineb nak texbokekˈ xbaneb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui la̱ex te̱sumub le̱ ralal riqˈuin lix rabineb, aˈan ajcuiˈ ta̱cˈamok xbeheb le̱ ralal chixlokˈoninquil lix dioseb xban nak eb aˈan nequeˈxlokˈoni li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱yi̱b e̱jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ xinye e̱re, saˈ li po Abib xcˈabaˈ texninkˈei̱k. Cuukub cutan te̱cuaˈ li caxlan cua li ma̱cˈaˈ xchˈamal. Ac chˈolchˈo nak te̱ba̱nu aˈin saˈ li po Abib xban nak saˈ li po aˈin xex-el chak saˈ li tenamit Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb li xbe̱n le̱ ralal cue la̱in joˈ eb ajcuiˈ li xbe̱n raleb le̱ queto̱mk, li cocˈ te̱lom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xbe̱n raleb li bu̱r, carner te̱qˈue chokˈ ru̱chil. Cui incˈaˈ te̱qˈue ru̱chil tento nak te̱tok xcux li chˈina bu̱r. Ut tento nak te̱qˈue ru̱chil li xbe̱n e̱ralal. Chixjunilex texmayejak joˈ xinye e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib cutan textrabajik. Saˈ xcuuk li cutan texhila̱nk. Usta xkˈehil li a̱uc, usta xkˈehil li kˈoloc joˈcaˈin te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Texninkˈei̱k nak te̱sicˈ li xbe̱n ru li trigo ut texninkˈei̱k cuiˈchic saˈ xkˈehil li kˈoloc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oxib sut chiru li jun chihab che̱junilex la̱ex cui̱nk texxic saˈ li tabernáculo chinlokˈoninquil. La̱in li Ka̱cuaˈ Dios. La̱in le̱ Dios la̱ex aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincuisiheb li cuanqueb saˈ li naˈajej li xinyechiˈi e̱re ut tinqˈue xtzˈakob le̱ naˈaj. Ma̱cˈaˈak chic e̱cˈaˈux chirix le̱ chˈochˈ nak texxic chinlokˈoninquil oxib sut chiru li jun chihab. Ma̱ ani chic ta̱makˈok che̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak texninkˈei̱k re xjulticanquil nak xexcuisi chak saˈ li tenamit Egipto, te̱mayeja junak li xul chicuu ut me̱mayeja lix quiqˈuel rochben li caxlan cua li cuan xchˈamal. Ut me̱xoc li na-elaˈan re cuulaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xbe̱n ru le̱ racui̱mk te̱cˈam saˈ li naˈajej li niquineˈxlokˈoni cuiˈ. Me̱chik xtibel li chˈina chiba̱t saˈ xyaˈal xtuˈ lix naˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixye re laj Moisés: —Ta̱tzˈi̱baheb li a̱tin aˈin. Riqˈuin li a̱tin aˈin xinba̱nu lin contrato a̱cuiqˈuin ut joˈ ajcuiˈ riqˈuineb laj Israel.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱cˈa̱l cutan (40) ut ca̱cˈa̱l kˈojyi̱n quicana aran laj Moisés riqˈuin li Dios. Incˈaˈ quicuaˈac ut incˈaˈ qui-ucˈac. Ut quixtzˈi̱ba li contrato chiru li cuib chi pec. Aˈaneb li laje̱b chi chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak laj Moisés quicube cuiˈchic chak chiru li tzu̱l Sinaí quixcˈam chak saˈ rukˈ li cuib chi perpo̱quil pec li tzˈi̱banbil cuiˈ li chakˈrab. Ut quilemtzˈun li riloba̱l laj Moisés xban nak quia̱tinac li Dios riqˈuin. Ut laj Moisés incˈaˈ naxnau nak nalemtzˈun li riloba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Aarón ut chixjunileb laj Israel queˈril nak nalemtzˈun li riloba̱l laj Moisés. Queˈxucuac xban ut incˈaˈ queˈnachˈoc riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Moisés quixbok laj Aarón joˈ eb ajcuiˈ li cui̱nk li nequeˈcˈamoc be chiruheb laj Israel. Queˈnachˈoc riqˈuin ut laj Moisés quia̱tinac riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan chixjunileb laj Israel queˈjiloc ut laj Moisés quixserakˈi reheb chixjunil li quiyeheˈ re xban li Ka̱cuaˈ Dios nak cuan saˈ li tzu̱l Sinaí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quirakeˈ chi a̱tinac riqˈuineb, laj Moisés quixtzˈap li ru riqˈuin jun li tˈicr.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal nak naxic chi a̱tinac riqˈuin li Dios, laj Moisés narisi li tˈicr saˈ ru. Nak nasukˈi cuiˈchic riqˈuineb laj Israel naxqˈue cuiˈchic li tˈicr saˈ ru ut naxye reheb li cˈaˈru nayeheˈ chak re xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj Israel nequeˈril nak nalemtzˈun li ru laj Moisés. Xban aˈan laj Moisés naxtzˈap cuiˈchic li ru riqˈuin li tˈicr. Caˈaj cuiˈ nak yo̱ chi a̱tinac riqˈuin li Dios narisi li tˈicr saˈ ru.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-33.html>&larr;</a>&nbsp;&nbsp;<font class=titleType><b>Exodus (34/40)</b></font>&nbsp;&nbsp;<a href=Simple-Exodus-35.html>&rarr;</a>
</td></tr></table>


</body></html>
