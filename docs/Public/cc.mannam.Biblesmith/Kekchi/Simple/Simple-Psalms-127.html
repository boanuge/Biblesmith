<html><head><title>
Psalms (127/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-126.html>&larr;</a>&nbsp;&nbsp;<font class=titleType><b>Psalms (127/150)</b></font>&nbsp;&nbsp;<a href=Simple-Psalms-128.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ma̱cˈaˈ xcuanquil li Ka̱cuaˈ riqˈuineb, ma̱cˈaˈ aj e li cˈanjel li teˈxba̱nu laj cablanel. Cui li Ka̱cuaˈ incˈaˈ ta̱ril lix tenamit, ma̱cˈaˈ aj e nak cuan junak ta̱cˈacˈale̱nk re li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱cˈaˈ rajbal nak junak cui̱nk ta̱cuacli̱k ekˈela ut tixnumsi li cutan chi trabajic cui ma̱cˈaˈ li Dios riqˈuin. Ma̱cˈaˈ rajbal nak tixcamsi rib chi cˈanjelac re xsicˈbal lix tzacae̱mk xban nak li Dios naxqˈue reheb li ani naxra ut naxqˈueheb ajcuiˈ chi hila̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li kacocˈal, aˈan jun kama̱tan xban li nimajcual Dios. Aˈan eb jun kosobtesinquil naxqˈue li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li alal cˈajolbej li nequeˈyoˈla saˈ xsa̱jilaleb lix naˈ xyucuaˈeb, eb aˈan chanchaneb li tzimaj li nacˈanjelac chiru junak cui̱nk cau rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Us xak reheb li cuan nabal ralal xcˈajoleb. Moco xuta̱nal ta teˈe̱lk nak teˈxcˈul li xicˈ nequeˈiloc reheb xban nak li ralal xcˈajoleb teˈoque̱nk chirixeb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-126.html>&larr;</a>&nbsp;&nbsp;<font class=titleType><b>Psalms (127/150)</b></font>&nbsp;&nbsp;<a href=Simple-Psalms-128.html>&rarr;</a>
</td></tr></table>


</body></html>
