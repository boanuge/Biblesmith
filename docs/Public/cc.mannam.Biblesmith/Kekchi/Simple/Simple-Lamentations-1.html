<html><head><title>
Lamentations (1/5)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Lamentations (1/5)</b></font>&nbsp;&nbsp;<a href=Simple-Lamentations-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tokˈob xak ru li tenamit Jerusalén. Ma̱cˈaˈ chic cuan chi saˈ. Nimla tenamit nak quicuan, abanan anakcuan chanchan aj chic jun xma̱lcaˈan xcana. Junxil li tenamit Jerusalén kˈaxal nim saˈ xya̱nkeb chixjunileb li tenamit ut aˈan nataklan saˈ xbe̱neb. Abanan anakcuan aˈan chic li natakla̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak nequeˈya̱bac chiru kˈojyi̱n li cuanqueb Jerusalén. Li xyaˈal ruheb natˈululnac saˈ xnakˈ ruheb. Saˈ xya̱nkeb chixjunileb li nequeˈrahoc reheb, ma̱ ani naru nacˈojoban re xchˈo̱leb. Xeˈtzˈekta̱na̱c xbaneb li rami̱gueb nak queˈcuan ut xicˈ chic nequeˈileˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Judá xeˈchapeˈ ut xeˈcˈameˈ saˈ jalan tenamit xbaneb li xicˈ nequeˈiloc reheb ut yo̱queb chi rahobtesi̱c. Ma̱ bar chic naru nequeˈhilan. Eb li xicˈ nequeˈiloc reheb xeˈnumta saˈ xbe̱neb ut incˈaˈ chic naru nequeˈe̱lelic chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal ra saˈ xchˈo̱leb li be li nequeˈxic aran Sión xban nak ma̱ ani nanumeˈ aran re teˈxic saˈ eb li ninkˈe. Ma̱ ani nacuan chiruheb li oqueba̱l re li tenamit ut eb laj tij yo̱queb chixjikˈbal xchˈo̱leb xban li raylal yo̱queb chixcˈulbal. Kˈaxal ra saˈ xchˈo̱leb li tukˈ ix joˈqueb ajcuiˈ chixjunileb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li xicˈ nequeˈiloc reheb, aˈaneb chic li nequeˈtaklan saˈ xbe̱neb. Eb li xicˈ nequeˈiloc reheb us nequeˈel riqˈuin li cˈaˈru nequeˈxba̱nu. Li Ka̱cuaˈ quixqˈueheb li ralal xcˈajol laj Judá chixtojbal rix lix ma̱queb. Eb li ralal xcˈajol queˈchapeˈ ut queˈcˈameˈ chi najt xbaneb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan xsach lix lokˈal li tenamit Jerusalén. Eb li nequeˈcˈamoc be chiruheb chanchaneb chic li quej li incˈaˈ nequeˈxtau xcuaheb. Ma̱cˈaˈ chic xmetzˈe̱uheb nak yo̱queb chi e̱lelic chiruheb li yo̱queb chi chapoc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak cuanqueb saˈ raylal ut xjuneseb, nequeˈjulticoˈ reheb laj Jerusalén chanru nak quicuan nabal xbiomaleb junxil. Najulticoˈ reheb chanru nak xeˈtˈaneˈ saˈ rukˈeb li xicˈ nequeˈiloc reheb ut ma̱ ani quitenkˈan reheb. Eb li xicˈ nequeˈiloc reheb queˈsahoˈ saˈ xchˈo̱leb ut yo̱queb chixhobbal laj Jerusalén nak yo̱queb chixcˈulbal li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal cuiˈchic numtajenak li ma̱c queˈxba̱nu eb laj Jerusalén. Xban li ma̱usilal queˈxba̱nu incˈaˈ chic nequeˈqˈueheˈ xlokˈal. Eb li queˈqˈuehoc xlokˈaleb laj Jerusalén junxil, anakcuan nequeˈxtzˈekta̱na xban nak xeˈxqˈue retal li ma̱usilal queˈxba̱nu. Joˈcan nak yo̱queb chi ya̱bac ut nequeˈxuta̱na̱c eb laj Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quicˈutun chi tzˈakal li ma̱usilal li queˈxba̱nu, abanan incˈaˈ quiyotˈeˈ xchˈo̱leb. Incˈaˈ queˈxqˈue retal cˈaˈru teˈxcˈul mokon. Cˈajoˈ li raylal queˈxcˈul nak qui-isi̱c xcuanquileb. Ma̱ ani nacˈojoban xchˈo̱leb. Nequeˈtijoc ut nequeˈxye re li Dios: —At Ka̱cuaˈ, chaqˈue taxak retal li raylal li yo̱co chixcˈulbal. Chaqˈue taxak retal chanru nak eb li xicˈ nequeˈiloc ke yo̱queb chi numta̱c saˈ kabe̱n, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li xicˈ nequeˈiloc reheb laj Jerusalén queˈxcˈam chokˈ reheb chixjunil lix biomal li tenamit Jerusalén. Eb laj Jerusalén queˈril nak queˈoc saˈ li lokˈlaj templo bar caye nak incˈaˈ naru teˈoc li ma̱cuaˈeb aj judío.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb laj Israel yo̱queb chi ya̱bac xban li raylal yo̱queb chixcˈulbal ut yo̱queb chixsicˈbal xtzacae̱mkeb. Nequeˈxcˈayi li kˈaxal lokˈ chiruheb re xlokˈbal xtzacae̱mkeb re nak incˈaˈ teˈca̱mk xban xtzˈocajiqueb. Nequeˈtijoc ut nequeˈxye: —At Ka̱cuaˈ, ta̱cuil taxak xtokˈoba̱l ku xban nak kˈaxal ra cuanco, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxye reheb li nequeˈnumeˈ aran: —¿Ma incˈaˈ nayotˈeˈ e̱chˈo̱l chirilbal li raylal li yo̱co chixcˈulbal? ¿Ma cuanqueb ta biˈ queˈcˈuluc li raylal li yo̱co chixcˈulbal la̱o? Li Ka̱cuaˈ xoxqˈue chixcˈulbal li raylal aˈin xban nak yo̱ xjoskˈil saˈ kabe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan nak li Ka̱cuaˈ quixtakla chak jun li xam toj saˈ choxa. Nacuulac xtikcual toj saˈ kabakel. Chanchan nak quixqˈue jun li raˈal saˈ kabe re totˈanekˈ cuiˈ. Ut chirix aˈan coxcanab kajunes chixcˈulbal li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ yo̱ chak chixqˈuebal retal li ma̱c li xkaba̱nu. Chanchan nak quixchˈutubeb li kama̱c ut quixbacˈ chiru li kacux. Chanchan li yugo li kˈaxal a̱l xcˈambal. Yo̱ chi osocˈ li kametzˈe̱u. Li Ka̱cuaˈ coxkˈaxtesi saˈ rukˈeb li xicˈ nequeˈiloc ke ut la̱o incˈaˈ chic nakacuy xcolbal kib chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quirisi xmetzˈe̱uheb li kasolda̱d li cauheb raj rib chikacolbal. Ut quixtaklaheb jun chˈu̱tal lix soldado li xicˈ nequeˈiloc ke chixsachbal ruheb li sa̱j cui̱nk saˈ kaya̱nk. Xban nak kˈaxal yo̱ xjoskˈil, joˈcan nak quixtakla raylal saˈ kabe̱n. Chanchan nak nayatzˈeˈ li ru li uvas re risinquil li xyaˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban li raylal li yo̱co chixcˈulbal, nocoya̱bac. Natˈuluc xyaˈal ku. Ma̱ ani nacˈojoban kachˈo̱l ut ma̱ ani naru naqˈuehoc xcacuil kachˈo̱l. Ut eb li kalal kacˈajol xeˈcana chi ma̱cˈaˈ chic cuan reheb xban nak eb li xicˈ nequeˈiloc ke xeˈnumta saˈ kabe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li cuanqueb Sión yo̱queb chixtzˈa̱manquil xtenkˈanquil. Abanan ma̱ ani natenkˈan reheb. Li Ka̱cuaˈ quixye nak eb li cuanqueb chi nachˈ xicˈ chic teˈrileb li ralal xcˈajol laj Jacob. Eb li cuanqueb Jerusalén tzˈekta̱nanbileb xbaneb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quirakoc a̱tin saˈ kabe̱n saˈ ti̱quilal. La̱o xkakˈet li ra̱tin. Che̱junilex la̱ex, qˈuehomak retal li raylal li yo̱co chixcˈulbal. Chixjunileb li toj sa̱jeb queˈchapeˈ ut queˈcˈameˈ chi najt, joˈ cui̱nk, joˈ ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kajap ke chixbokbaleb li nequeˈrahoc ke, abanan xoeˈxbalakˈi. Eb laj tij ut eb li nequeˈcˈamoc be chiku yo̱queb chi ca̱mc saˈ li tenamit. Yo̱queb raj chixsicˈbal lix tzacae̱mkeb re nak incˈaˈ teˈca̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, at kaDios, chaqˈue taxak retal li raylal li yo̱co chixcˈulbal. Ta̱qˈue taxak retal lix rahil li kachˈo̱l. Cˈajoˈ nak nayotˈeˈ li kachˈo̱l xban li ma̱c xkaba̱nu. Saˈ eb li be yo̱queb chi camsi̱c li kalal kacˈajol ut yo̱queb ajcuiˈ chi ca̱mc saˈ li kochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li tenamit queˈrabi nak yo̱co chi ya̱bac xban li raylal, abanan ma̱ ani nacˈojoban kachˈo̱l. Nequeˈsahoˈ saˈ xchˈo̱leb li xicˈ nequeˈiloc ke nak nequeˈrabi resil li raylal li xaqˈue saˈ kabe̱n. Chicuulak taxak xkˈehil li rakba a̱tin re nak teˈxcˈul ajcuiˈ eb aˈan joˈ yo̱co chixcˈulbal la̱o.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chaqˈue taxak retal li incˈaˈ us nequeˈxba̱nu li xicˈ nequeˈiloc ke. Chaba̱nu taxak riqˈuineb aˈan joˈ xaba̱nu kiqˈuin la̱o xban li ma̱usilal xkaba̱nu. Cˈajoˈ nak nayotˈeˈ kachˈo̱l ut tacuajenako xban li raylal yo̱co chixcˈulbal.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Lamentations (1/5)</b></font>&nbsp;&nbsp;<a href=Simple-Lamentations-2.html>&rarr;</a>
</td></tr></table>


</body></html>
