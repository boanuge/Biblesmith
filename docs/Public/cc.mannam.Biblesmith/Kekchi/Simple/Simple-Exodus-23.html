<html><head><title>
Exodus (23/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-22.html>&larr;</a>&nbsp;&nbsp;<font class=titleType><b>Exodus (23/40)</b></font>&nbsp;&nbsp;<a href=Simple-Exodus-24.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱ye ticˈtiˈ chirix le̱ ras e̱ri̱tzˈin chi moco chex-oque̱nc chixtenkˈanquil li incˈaˈ useb xnaˈleb riqˈuin xyebal ticˈtiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta chixjunileb li tenamit yo̱keb xba̱nunquil li ma̱usilal, abanan me̱ba̱nu e̱re la̱ex. Nak texbokekˈ chiru laj rakol a̱tin, me̱ye ticˈtiˈ usta lix qˈuial li cuanqueb aran teˈticˈtiˈik. Cheba̱nu ban saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi moco junak nebaˈ checol rix cui incˈaˈ us li yo̱ chixba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui te̱tau li bo̱yx li quisach chiru li xicˈ na-iloc e̱re, te̱cˈam ut toxe̱kˈaxtesi chak re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui te̱tau lix bu̱r li xicˈ na-iloc e̱re xtˈaneˈ saˈ be rubel li ri̱k, me̱canab chi joˈcan. Chetenkˈa ban chixcuaclesinquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chetenkˈaheb li nebaˈ re nak us teˈe̱lk nak ta̱rakekˈ a̱tin saˈ xbe̱neb, ut me̱canab xjuneseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cherisihak ban e̱rib saˈ xya̱nkeb li nequeˈticˈtiˈic ut incˈaˈ te̱qˈue chi camsi̱c li ti̱c xchˈo̱l li ma̱cˈaˈ xma̱c xban nak la̱in tinye nak li incˈaˈ useb xnaˈleb, aˈan cuanqueb xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak texrakok a̱tin, incˈaˈ texcˈuluk tumin. Li ani natumina̱c ru incˈaˈ narakoc a̱tin saˈ ti̱quilal xban nak incˈaˈ chic narabi li cˈaˈru nequeˈxye li ma̱cˈaˈeb xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱rahobtesiheb li jalaneb xtenamit. La̱ex ac nequenau chanru li cua̱nc saˈ jalan tenamit xban nak jalan ajcuiˈ le̱ tenamit la̱ex nak quexcuan chak Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuakib chihab ajcuiˈ tex-a̱uk saˈ le̱ chˈochˈ ut te̱xoc li ru le̱ racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan saˈ xcuuk li chihab te̱canab chi hila̱nc li chˈochˈ ut me̱xoc li na-el yal xjunes re nak ta̱ru̱k teˈtzaca̱nk li nebaˈ li cuanqueb saˈ le̱ tenamit, ut re ajcuiˈ nak teˈcuaˈak eb li xul li cuanqueb saˈ cˈaleba̱l. Joˈcan ajcuiˈ te̱ba̱nu riqˈuin li acui̱mk uvas ut olivos.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru cuakib cutan te̱ba̱nu li joˈ qˈuial le̱ cˈanjel li te̱raj xba̱nunquil. Ut saˈ xcuuk li cutan texhila̱nk, la̱ex joˈ ajcuiˈ le̱ bo̱yx, ut le̱ bu̱r. Ut teˈhila̱nk ajcuiˈ le̱ mo̱s joˈqueb ajcuiˈ li jalan xtenamit li cuan e̱riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheba̱nu chixjunil li xinye e̱re. Incˈaˈ te̱lokˈoni li jalanil dios chi moco te̱patzˈ xcˈabaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oxib sut saˈ li chihab texninkˈei̱k re xqˈuebal inlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheba̱nu li ninkˈe nak te̱cuaˈ li caxlan cua chi ma̱cˈaˈ xchˈamal. Cuukub cutan te̱cuaˈ li caxlan cua li ma̱cˈaˈ xchˈamal. Te̱ba̱nu joˈ quinye e̱re. Te̱ba̱nu saˈ li po Abib xcˈabaˈ xban nak aˈan li po nak quex-el chak saˈ li tenamit Egipto. Ma̱ jun ta̱oque̱nk saˈ li ninkˈe aˈan chi incˈaˈ tixcˈam xmayej saˈ lin templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xcab li ninkˈe li te̱ba̱nu, aˈan nak te̱sicˈ li xbe̱n ru le̱ racui̱mk li nequerau saˈ le̱ chˈochˈ. Ut li rox li ninkˈe li te̱ba̱nu, aˈan saˈ rosoˈjic li chihab nak te̱xoc chixjunil li ru le̱ racui̱mk li na-el saˈ le̱ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li oxib chi ninkˈe aˈin li te̱ba̱nu chiru li jun chihab, tento nak chixjunileb li cui̱nk teˈxic saˈ li templo chinlokˈoninquil la̱in li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱mayeja li xul, incˈaˈ te̱qˈue li quicˈ riqˈuin li caxlan cua cuan xchˈamal. Chi moco li xe̱b ta̱ru̱k te̱canab chokˈ re cuulaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱sicˈ li xbe̱n ru le̱ racui̱mk li kˈaxal cha̱bil. Aˈan li te̱cˈam saˈ lin templo la̱in li Ka̱cuaˈ le̱ Dios. Ut incˈaˈ te̱chik xtibel li chˈina chiba̱t saˈ xyaˈal lix tuˈ lix naˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye: —La̱in tintakla lin ángel chi cˈamoc be che̱ru. Aˈan ta̱ilok e̱re toj retal texcuulak saˈ li naˈajej li ac xincˈu̱b chokˈ e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chex-abi̱nk chiru ut cheba̱nu li cˈaˈru naxye. Me̱kˈetkˈeti e̱rib chiru xban nak aˈan incˈaˈ tixcuy e̱ma̱c. Li cˈaˈru tixba̱nu aˈan, tixba̱nu saˈ incˈabaˈ la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui la̱ex te̱rabi li cˈaˈru naxye e̱re ut te̱ba̱nu chi tzˈakal li cˈaˈru xinye la̱in, la̱in xicˈ teˈcuil li xicˈ nequeˈiloc e̱re. Ut tinba̱nu raylal reheb li nequeˈxba̱nu raylal e̱re la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lin ángel ta̱cˈamok be che̱ru toj retal texcuulak saˈ li naˈajej li cuanqueb cuiˈ eb laj amorreo, eb laj heteo, eb laj ferezeo, eb laj cananeo, eb laj heveo, joˈ eb ajcuiˈ laj jebuseo. La̱in tinsach ruheb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut me̱cuikˈib e̱rib chiru lix yi̱banbil dios eb aˈan, chi moco chexcˈanjelak chiruheb. Me̱ba̱nu joˈ nequeˈxba̱nu eb aˈan. Te̱jucˈ ban lix yi̱banbil dios ut te̱sach ruheb chi junaj cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chexcˈanjelak ban chicuu, la̱in li Ka̱cuaˈ le̱ Dios. Ut la̱in texcuosobtesi ut tinqˈue le̱ cua e̱rucˈa. Ut incˈaˈ texinqˈue chi yaje̱rc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tincuosobtesiheb li ixk saˈ le̱ tenamit. Chixjunileb teˈqˈuiresi̱nk ut ma̱ jun li yaj aj ixk ta̱numekˈ lix yajeleb. Ut tinqˈue chi najtocˈ ru le̱ yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈueheb chixjapbal reheb xbaneb xxiu li tenamit li texnumekˈ cuiˈ. Ut teˈe̱lelik li xicˈ nequeˈiloc e̱re che̱ru la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈueheb chi sachc xnaˈlebeb xban xxiuheb laj heveo, eb laj cananeo joˈ eb ajcuiˈ laj heteo ut teˈe̱lelik che̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in incˈaˈ teˈcuisi chixjunileb saˈ junpa̱t. Incˈaˈ tincuisiheb chiru jun chihab re nak incˈaˈ ta̱cana̱k chi ma̱cˈaˈ cristian ut re ajcuiˈ nak incˈaˈ teˈta̱mk saˈ e̱ya̱nk li joskˈ aj xul re li qˈuicheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Timil timil tincuisiheb saˈ li tenamit toj teˈta̱mk le̱ ralal e̱cˈajol ut toj te̱re̱chani chi tzˈakal li naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue retalil bar ta̱numekˈ li nuba̱l re li naˈajej li tinqˈue e̱re. Li nuba̱l ta̱numekˈ cuan cuiˈ li Caki Palau ut ta̱cuulak cuan cuiˈ li palau Mediterráneo li cuan saˈ xcue̱nt lix tenamiteb laj filisteos ut ta̱cuulak cuan cuiˈ li chaki chˈochˈ ut toj cuan cuiˈ li nimaˈ Eufrates. La̱in tinkˈaxtesiheb saˈ e̱rukˈ li cuanqueb saˈ li naˈajej aˈan, ut la̱ex tex-isi̱nk reheb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak me̱ba̱nu junak contrato riqˈuineb li tenamit, chi moco te̱qˈue xcuanquil lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ te̱canabeb chi cua̱nc saˈ le̱ naˈaj re nak incˈaˈ texqˈue chi ma̱cobc chicuu. Naru nequex-oc chixlokˈoninquil lix dioseb, ut riqˈuin aˈan te̱tzˈek e̱rib.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-22.html>&larr;</a>&nbsp;&nbsp;<font class=titleType><b>Exodus (23/40)</b></font>&nbsp;&nbsp;<a href=Simple-Exodus-24.html>&rarr;</a>
</td></tr></table>


</body></html>
