<html><head><title>
Psalms (137/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-136.html>&larr;</a>&nbsp;&nbsp;<font class=titleType><b>Psalms (137/150)</b></font>&nbsp;&nbsp;<a href=Simple-Psalms-138.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nakachunub kib chireheb li nimaˈ li cuanqueb Babilonia, nocoya̱bac nak najulticoˈ ke li tenamit Sión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut katˈuyub li ka-arpa saˈ rukˈeb li cheˈ li cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li queˈcˈamoc ke saˈ jalan tenamit, li queˈnumta saˈ kabe̱n, queˈxye ke nak tobicha̱nk re xqˈuebal xsahileb xchˈo̱l. Bichahomak li bich li nequebicha nak cuanquex saˈ li tenamit Sión, chanqueb ke.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Chan ta cuiˈ ru nak takabicha xlokˈal li Ka̱cuaˈ nak cua̱nko saˈ jalan tenamit?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ta̱sachk saˈ inchˈo̱l li tenamit Jerusalén, kˈaxal us raj chokˈ cue nak ta̱chakik lin nim ukˈ re nak incˈaˈ chic tinchˈeˈ li arpa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui incˈaˈ chic tincˈoxla li tenamit Jerusalén, ut cui incˈaˈ chic tinqˈue xcuanquil, chi letzk ta saˈ cue li ruˈuj cuakˈ re nak incˈaˈ chic tinbicha̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>At nimajcual Dios, ma̱canab ta yal chi joˈcan li raylal li queˈxba̱nu ke li ralal xcˈajol laj Edom nak queˈnumta li jalan tenamit saˈ kabe̱n. Quisahoˈ saˈ xchˈo̱leb ut queˈxye: —Jucˈumak li tenamit Jerusalén ut sachomak chi junaj cua, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱sachekˈ ru le̱ tenamit, la̱ex aj Babilonia. Us xak re li ani tixqˈue re̱kaj e̱re li raylal li xeba̱nu ke.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Us xak re li ani teˈxsacˈ le̱ cocˈal chiru pec xban li ma̱usilal xeba̱nu ke.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-136.html>&larr;</a>&nbsp;&nbsp;<font class=titleType><b>Psalms (137/150)</b></font>&nbsp;&nbsp;<a href=Simple-Psalms-138.html>&rarr;</a>
</td></tr></table>


</body></html>
