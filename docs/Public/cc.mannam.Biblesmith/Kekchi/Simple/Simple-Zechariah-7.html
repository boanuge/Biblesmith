<html><head><title>
Zechariah (7/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-6.html>&larr;</a>&nbsp;&nbsp;<font class=titleType><b>Zechariah (7/14)</b></font>&nbsp;&nbsp;<a href=Simple-Zechariah-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ xca̱ chihab roquic laj Darío chokˈ rey nak li Ka̱cuaˈ quia̱tinac riqˈuin laj Zacarías saˈ li ca̱hib xbe li xbele li po Quisleu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb saˈ li tenamit Bet-el queˈxtakla laj Sarezer ut laj Regem-melec rochbeneb nabaleb chic chixtzˈa̱manquil xtenkˈanquileb chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxye reheb li profeta ut reheb ajcuiˈ laj tij li nequeˈcˈanjelac saˈ lix templo li nimajcual Dios: —¿Ma toj yo̱ko chi ya̱bac ut xba̱nunquil ka-ayu̱n joˈ cˈaynako xba̱nunquil saˈ roˈ li po rajlal chihab? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quia̱tinac cuiˈchic cuiqˈuin li Ka̱cuaˈ li kˈaxal nim xcuanquil ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ye reheb chixjunileb li tenamit ut reheb ajcuiˈ laj tij chi joˈcaˈin: Ya̱l nak la̱ex xeba̱nu le̱ ayu̱n ut xexya̱bac saˈ li roˈ po ut saˈ li xcuuk po. Xeba̱nu aˈan rajlal chihab chiru laje̱b xca̱cˈa̱l (70) chihab. ¿Ma re xqˈuebal ta biˈ inlokˈal la̱in nak xeba̱nu aˈan?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ma̱cuaˈ ta biˈ chokˈ e̱re ajcuiˈ la̱ex nak xexcuaˈac ut xex-ucˈac?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ma̱cuaˈ ta biˈ aˈin li ra̱tin li Ka̱cuaˈ yebil chak e̱re xbaneb li profeta li queˈcuan chak junxil nak toj nabaleb li cristian cuanqueb Jerusalén ut sa cuanqueb? Nabaleb ajcuiˈ li tenamit li cuanqueb chi nachˈ riqˈuin Jerusalén. Ut nabaleb li cuanqueb saˈ li naˈajej Neguev ut saˈ li ru takˈa, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quia̱tinac cuiˈchic riqˈuin laj Zacarías ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Aˈan aˈin li ninye e̱re la̱in: Ti̱cak e̱chˈo̱l ut chexcua̱nk saˈ xya̱lal. Cha̱bilakex chi ribil e̱rib ut chex-uxta̱na̱nk u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱rahobtesiheb li xma̱lcaˈan chi moco li ma̱cˈaˈ xnaˈ xyucuaˈ. Me̱ba̱nu raylal re li jalaneb xtenamit chi moco reheb li nebaˈ. Chi moco te̱cˈoxla xba̱nunquil raylal reheb le̱ ras e̱ri̱tzˈin, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Le̱ xeˈto̱nil yucuaˈ incˈaˈ queˈraj xba̱nunquil li cˈaˈru quinye reheb. Queˈxkˈetkˈeti ban ribeb. Incˈaˈ queˈraj rabinquil li cua̱tin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxcacuubresi lix chˈo̱leb. Chanchan li cacuil pec diamante xcˈabaˈ. Ut incˈaˈ queˈraj rabinquil li a̱tin li musikˈanbil xban li Ka̱cuaˈ, li quiyeheˈ reheb xbaneb li profeta junxil. Joˈcan nak cˈajoˈ nak quichal xjoskˈil li nimajcual Dios saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye ajcuiˈ li Ka̱cuaˈ: —Nak la̱in quina̱tinac riqˈuineb incˈaˈ queˈraj rabinquil li cˈaˈru quinye. Joˈcan nak la̱in incˈaˈ ajcuiˈ xeˈcuabi nak xeˈxtzˈa̱ma xtenkˈanquil chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan xeˈcˈameˈ xban li ikˈ li naxsuti rib nak quinjeqˈui ruheb yalak bar saˈ eb li jalan tenamit bar incˈaˈ nequeˈxnau. Ut lix naˈajeb li queˈel cuiˈ xcana chi ma̱cˈaˈ chic cuan chi saˈ. Xcana joˈ jun chaki chˈochˈ ut ma̱ ani chic naru nacuan aran. Kˈaxal cha̱bil raj li chˈochˈ, abanan quicanaba̱c joˈ jun chaki chˈochˈ.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-6.html>&larr;</a>&nbsp;&nbsp;<font class=titleType><b>Zechariah (7/14)</b></font>&nbsp;&nbsp;<a href=Simple-Zechariah-8.html>&rarr;</a>
</td></tr></table>


</body></html>
