<html><head><title>
Malachi (3/4)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Malachi-2.html>&larr;</a>&nbsp;&nbsp;<font class=titleType><b>Malachi (3/4)</b></font>&nbsp;&nbsp;<a href=Simple-Malachi-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye: —La̱in tintakla lin takl laj cˈamol be chicuu. Aˈan ta̱chˈoloba̱nk xya̱lal chiruheb li tenamit re nak eb aˈan yoˈon cua̱nkeb chixcˈulbal li Jun li tintakla. Chi se̱b ta̱cha̱lk li Ka̱cuaˈ li yo̱quex chixsicˈbal ut ta̱oc saˈ li templo. Li ani cha̱lc re, aˈan ta̱xakaba̱nk re xcuanquil li contrato, li yo̱quex chiroybeninquil, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ani ta cuiˈ tixcuy rilbal lix cˈulunic li Ka̱cuaˈ? Ut, ¿ani ta cuiˈ ta̱ru̱k tixxakab rib nak ta̱cˈulu̱nk xban nak aˈan joˈ jun li xam li na-isin xtzˈajnil li oro, ut joˈ li xabo̱n li nasakobresin re li tˈicr?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ ta̱risiheb lix ma̱usilaleb laj tij. Chanchan nak naxchunub rib laj yi̱bom plata ut oro. Naxqˈue saˈ xam li plata ut li oro re risinquil lix tzˈajnil. Joˈcan ajcuiˈ tixba̱nu li Ka̱cuaˈ nak ta̱risi lix ma̱usilaleb. Nak ac isinbilak chic lix ma̱usilal li ralal xcˈajol laj Leví, ta̱ru̱k chic teˈmayejak chiru li Ka̱cuaˈ saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱sahokˈ cuiˈchic saˈ xchˈo̱l li Ka̱cuaˈ xcˈulbal lix mayejeb laj Judá joˈ ajcuiˈ lix mayejeb laj Jerusalén joˈ nak quixcˈul chak chi sa saˈ xchˈo̱l lix mayejeb saˈ eb li chihab quilajeˈnumeˈ najter kˈe cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ li nimajcual Dios quixye: —La̱in tincha̱lk chi rakoc a̱tin saˈ e̱be̱n. La̱in tinyehok re nak cuan xma̱queb li nequeˈtu̱lac, joˈqueb ajcuiˈ li nequeˈmuxuc caxa̱r, joˈqueb ajcuiˈ li nequeˈxpatzˈ lin cˈabaˈ yal riqˈuin ticˈtiˈ. Ut la̱in ajcuiˈ tinyehok re nak cuan ajcuiˈ xma̱queb li incˈaˈ nequeˈxtoj chi tzˈakal laj cˈanjel, joˈqueb ajcuiˈ li nequeˈrahobtesin reheb li xma̱lcaˈan ut eb li nequeˈrahobtesin reheb li ma̱cˈaˈ xnaˈ xyucuaˈ, joˈqueb ajcuiˈ li nequeˈxba̱nu raylal reheb li jalaneb xtenamit, chi moco nequeˈxxucua cuu la̱in, chan li Ka̱cuaˈ li kˈaxal nim xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>—La̱in li Ka̱cuaˈ. Incˈaˈ ninjala. Joˈcan nak toj ma̱jiˈ ninsach e̱ru, la̱ex li ralal xcˈajol laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chalen nak toj cua̱nkeb chak le̱ naˈ e̱yucuaˈ, la̱ex quetzˈekta̱na li chakˈrab li quinqˈue e̱re ut incˈaˈ queba̱nu li cˈaˈru quinye. Sukˈinkex cuiqˈuin ut la̱in texincˈul cuiˈchic chokˈ cualal incˈajol, chan li nimajcual Dios. Abanan la̱ex nequeye, “¿Cˈaˈru xopaltoˈ cuiˈ nak tosukˈi̱k a̱cuiqˈuin?” chanquex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li Ka̱cuaˈ Dios ninpatzˈ e̱re: ¿Ma ta̱ru̱k ta biˈ ta̱relkˈa li cˈaˈru cue junak li cui̱nk? Incˈaˈ raj. Abanan la̱ex yo̱quex chi elkˈac chicuu. Ut nequeye, “¿Cˈaˈru xkelkˈa a̱cue?” chanquex. La̱ex xex-elkˈac chicuu xban nak incˈaˈ nequeqˈue li junju̱nk saˈ xlaje̱tkil ut incˈaˈ nequeqˈue le̱ mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbilex che̱junilex la̱ex, joˈ ajcuiˈ chixjunil li tenamit, xban nak yo̱quex chirelkˈanquil li cˈaˈru cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut nak cˈamomak chak che̱junilex li junju̱nk saˈ xlaje̱tkil saˈ xnaˈaj li mayej re nak ta̱cua̱nk li cˈaˈru ta̱cˈanjelak saˈ li cuochoch. Ut yalomakin anakcuan riqˈuin aˈin. ¿Ma incˈaˈ tana tinte chak re li choxa ut tinqˈue chak chi numtajenak le̱ rosobtesinquil? chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱in incˈaˈ tincanab chi sachecˈ le̱ racui̱mk. Incˈaˈ tincanabeb li xul chixsachbal ru le̱ racui̱mk. Ta̱cua̱nk ban ru chi nabal le̱ uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunileb li xni̱nkal ru tenamit teˈxye nak osobtesinbilex xban nak cˈajoˈak chic xchˈinaˈusal le̱ naˈaj, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Kˈaxal ra nanak cuiˈ le̱ ra̱tin xeye cue, chan li Ka̱cuaˈ. Ut toj nequeye, “¿Cˈaˈru xkaye? ¿Cˈaˈru xatkahob cuiˈ?” chanquex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex xeye, “Ma̱cˈaˈ aj e nak yo̱co chi cˈanjelac chiru li Ka̱cuaˈ. ¿Cˈaˈru takara nak yo̱ko chixpa̱banquil lix chakˈrab? ¿Cˈaˈru takara nak yo̱ko chi cˈuluc raylal chixta̱kenquil li Ka̱cuaˈ li nimajcual Dios?” chanquex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nequeye ajcuiˈ, “Us xak reheb li incˈaˈ useb xnaˈleb. Eb li nequeˈba̱nun ma̱usilal, us cuanqueb. Nequeˈxba̱nu li ma̱usilal yal re xyalbal rix li Dios ut ma̱cˈaˈ nequeˈxcˈul,” chanquex.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb li nequeˈxxucua ru li Ka̱cuaˈ queˈxjultica chi ribileb rib li rusilal li Dios. Ut li Ka̱cuaˈ quirabi ut quixqˈue retal li cˈaˈru queˈxye. Ut chiru li Ka̱cuaˈ quitzˈi̱ba̱c saˈ jun li hu lix cˈabaˈeb li nequeˈxucuan ru ut nequeˈqˈuehoc xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nimajcual Dios quixye: —Saˈ li cutan nak tinchˈutub ruheb lin tenamit, kˈaxal lokˈakeb chicuu. Joˈ jun yucuaˈbej naril xtokˈoba̱l ru li ralal li nacˈanjelac chiru, joˈcan ajcuiˈ nak tincuil xtokˈoba̱l ruheb lin tenamit la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Toj aran te̱qˈue retal li ani quixba̱nu li us ut li ani incˈaˈ quixba̱nu li us. Te̱qˈue retal lix jalanil riqˈuineb li ani queˈcˈanjelac chicuu ut li ani incˈaˈ queˈcˈanjelac chicuu, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Malachi-2.html>&larr;</a>&nbsp;&nbsp;<font class=titleType><b>Malachi (3/4)</b></font>&nbsp;&nbsp;<a href=Simple-Malachi-4.html>&rarr;</a>
</td></tr></table>


</body></html>
