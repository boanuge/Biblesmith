<html><head><title>
Ezekiel (41/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-40.html>&larr;</a>&nbsp;&nbsp;<font class=titleType><b>Ezekiel (41/48)</b></font>&nbsp;&nbsp;<a href=Simple-Ezekiel-42.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan li cui̱nk quinixcˈam saˈ li templo ut quixbis xya̱nkeb li rokechal li Santil Naˈajej. Lix bisbal, aˈan oxib metro rok ut oxib metro ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li puerta, aˈan o̱b metro xnimal ru. Ut lix naˈaj li puerta, aˈan cuib metro riqˈuin media li junju̱nk pacˈal. Ut quixbis ajcuiˈ li Santil Naˈajej. Aˈan junmay metro rok ut laje̱b metro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan co̱ saˈ li Lokˈlaj Santil Naˈajej li cuan toj chi saˈ ut quixbis li okech li cuan saˈ li oqueba̱l. Ju̱nk metro xni̱nkal xsaˈ. Oxib metro ru li oqueba̱l. Ut oxib metro riqˈuin media xnajtil xya̱nk li rokechal li cuanqueb saˈ li cuib pacˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan quixbis li Lokˈlaj Santil Naˈajej ut aˈan laje̱b metro rok ut laje̱b metro ru. Ut li cui̱nk quixye cue: —Li naˈajej aˈin, aˈan li Lokˈlaj Santil Naˈajej, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan li cui̱nk quixbis li tzˈac li cuan chirix li templo. Aˈan oxib metro xpimal. Ut chiru li tzˈac aˈan yi̱banbileb li cocˈ naˈajej cuib metro xni̱nkal xsaˈ li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Oxib tasal eb li naˈajej aˈan. Laje̱b xcaˈcˈa̱l chi naˈajej cuan saˈ li junju̱nk tasal. Lix nimal li xcaˈ tasal naxkˈax xnimal li xbe̱n tasal. Ut lix nimal li rox tasal naxkˈax xnimal li xcaˈ tasal. Joˈcan nak li tzˈamba li cuan saˈ li xcaˈ tasal nahilan saˈ xbe̱n li xbe̱n tasal. Ut li tzˈamba li cuan saˈ li rox tasal nahilan saˈ xbe̱n li xcaˈ tasal. Moco chapcho̱queb ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cuib chi naˈajej li cuan saˈ xbe̱n ni̱nkeb chiru li xbe̱n tasal. Quiyi̱ba̱c li takleba̱l chiru li tzˈac li cuan chirix re teˈtakekˈ cuiˈ saˈ li xcaˈ ut saˈ li rox tasal. Li takleba̱l aˈin naxkˈoti rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quinqˈue retal nak saˈ xca̱ pacˈalil li naˈajej li cuan cuiˈ li templo cuan li cimiento. Saˈ xbe̱n li cimiento aˈan queˈyi̱ba̱c li cocˈ naˈajej. Li cimiento, aˈan oxib metro xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chirixeb li cocˈ naˈajej, aˈan cuib metro riqˈuin media ru. Cuan xya̱nk li cocˈ naˈajej aˈan riqˈuineb lix naˈajeb laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xya̱nk, aˈan laje̱b metro ru chixjun sutam li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li oqueba̱l re li cocˈ naˈajej, aˈan cuanqueb chiru li naˈajej li yamyo. Aˈan cuib metro riqˈuin media ru. Eb li cocˈ naˈajej cuan cuib lix puertil. Jun cuan saˈ li norte ut jun cuan saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li neba̱l li cuan chirix saˈ li oeste cuan jun chic li cab. Li cab, aˈan oˈlaju xcaˈcˈa̱l metro xnimal ru ut o̱b roxcˈa̱l metro xnimal rok. Ut li tzˈac, aˈan cuib metro riqˈuin media xpimal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk quixbis li templo. Aˈan laje̱b roxcˈa̱l metro xnimal rok. Li ru li neba̱l li cuan xbe̱n, rochben li cab ut li tzˈac, aˈan laje̱b roxcˈa̱l metro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ru li neba̱l li cuan saˈ li este rochben li ru li templo, aˈan laje̱b roxcˈa̱l metro xnimal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan quixbis lix nimal rok li cab li cuan chirix li templo. Aˈan li cuan chirix li Santil Naˈajej li cuan saˈ li neba̱l li ma̱cˈaˈ xbe̱n. Rochben li tzˈac saˈ xcaˈ pacˈalil lix bisbal, aˈan laje̱b roxcˈa̱l metro rok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈaptzˈo riqˈuin tzˈalam cheˈ li ru li tzˈac li cuan saˈ li Santil Naˈajej ut li ru li tzˈac li cuan saˈ li Lokˈlaj Santil Naˈajej, joˈ ajcuiˈ li xmu cab li cuan chiru li neba̱l. Ut tzˈaptzˈo ajcuiˈ riqˈuin tzˈalam cheˈ li ru li oqueba̱l, li ventanas ut li cuan saˈ xbe̱n li puerta. Tzˈaptzˈo riqˈuin tzˈalam cheˈ saˈ li oxib tasal naticla saˈ chˈochˈ ut nacuulac toj cuanqueb cuiˈ li ventanas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixbis chixjunil li cab. Quixbis saˈ xbe̱n li puerta, chi saˈ ut chirix. Quixbis chixjunil li tzˈac li cuan chixjun sutam, chi saˈ ut chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix sahob ru li tzˈac li cuan saˈ li templo, aˈan retalileb li cheˈ palmera ut retalileb li querubines. Nak queˈxyi̱b, queˈxqˈue junju̱nk querubín ut junju̱nk palmera. Caˈcab riloba̱leb li junju̱nk chi querubín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun li riloba̱l chanchan na-iloc cui̱nk yo̱ chi iloc cuan cuiˈ li retalil li cheˈ palmera saˈ li jun pacˈal. Ut li riloba̱l jun chic, aˈan chanchan na-iloc cakcoj. Yo̱ chi iloc cuan cuiˈ li retalil li cheˈ palmera li cuan saˈ li pacˈal jun chic. Joˈcaˈin quixba̱nu chixjun sutam li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Juchˈbil retalileb li cheˈ palmera ut retalileb li querubines saˈ chixjunil li tzˈac re li templo. Naticla chak saˈ chˈochˈ ut nacuulac toj saˈ xbe̱n li puerta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rokechal li templo ca̱ xucu̱teb. Chiru li oqueba̱l re li Lokˈlaj Santil Naˈajej cuan jun li chanchan artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li artal aˈan yi̱banbil riqˈuin tzˈalam cheˈ. Jun metro riqˈuin media xteram. Li ru ut li rok, aˈan jun metro. Lix xuc, li rok ut li ru yi̱banbil riqˈuin cheˈ. Ut li cui̱nk quixye cue: —Li artal aˈin, aˈan li me̱x li cuan chiru li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuan cuib li puerta re li templo. Li jun cuan saˈ li Santil Naˈajej ut li jun chic cuan saˈ li Lokˈlaj Santil Naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cuib chi puerta caˈcab pere̱l ruheb. Li puerta nequeˈrecˈasi rib saˈ li chˈi̱chˈ li nachapoc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiruheb li puerta qˈuebil lix sahob ru. Aˈaneb li retalileb li cheˈ palmera ut li retalileb li querubines joˈ li yi̱banbil chi saˈ chiruheb li tzˈac. Ut li xmu cab tzˈaptzˈo riqˈuin tzˈalam cheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xcaˈ pacˈalil li xmu cab cuanqueb li cocˈ ventanas. Juchˈbil xsahob ru riqˈuin li retalil li cheˈ palmera. Qˈuebil ajcuiˈ lix sahob ru li cocˈ naˈajej li cuanqueb aran.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-40.html>&larr;</a>&nbsp;&nbsp;<font class=titleType><b>Ezekiel (41/48)</b></font>&nbsp;&nbsp;<a href=Simple-Ezekiel-42.html>&rarr;</a>
</td></tr></table>


</body></html>
