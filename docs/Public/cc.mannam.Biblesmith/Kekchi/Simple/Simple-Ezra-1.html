<html><head><title>
Ezra (1/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Ezra (1/10)</b></font>&nbsp;&nbsp;<a href=Simple-Ezra-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ xbe̱n chihab roquic chokˈ rey aran Persia laj Ciro nak quicˈulman li cˈaˈru quixye li profeta Jeremías joˈ quiyeheˈ re xban li Ka̱cuaˈ Dios. Li Ka̱cuaˈ quixtochˈ xchˈo̱l li rey Ciro nak tixtakla li resil aˈin saˈ chixjunil li tenamit li cuanqueb rubel xcuanquil. Ut quixtakla li resil riqˈuin a̱tin ut chi tzˈi̱banbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li resil li quixtakla: —Joˈcaˈin naxye laj Ciro lix reyeb laj Persia: Li Ka̱cuaˈ Dios li cuan saˈ choxa xqˈue rubel incuanquil chixjunileb li tenamit li cuanqueb saˈ ruchichˈochˈ. Ut xqˈue ajcuiˈ saˈ inbe̱n xyi̱banquil li templo aran Jerusalén xcue̱nt Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak cui la̱ex xcomonex lix tenamit li Dios, ayukex saˈ li tenamit Jerusalén xcue̱nt Judá ut aran te̱yi̱b li rochoch li Ka̱cuaˈ, lix Dioseb laj Israel. Aˈan li tzˈakal Dios li nequeˈxlokˈoni aran Jerusalén. Ut aˈ taxak li Ka̱cuaˈ chicua̱nk e̱riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li joˈ qˈuial chic teˈcana̱k cheˈxtenkˈaheb li xiqueb re chi cablac riqˈuin xqˈuebal li plata, li oro, ut li cˈaˈak re ru ta̱cˈanjelak chiruheb. Teˈxqˈue li queto̱mk ut teˈxqˈue lix mayejeb li joˈ qˈuial ta̱ala̱k saˈ xchˈo̱leb xqˈuebal re lix templo li Ka̱cuaˈ Dios aran Jerusalén.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quixtochˈ lix chˈo̱leb li nequeˈcˈamoc be saˈ xya̱nkeb li ralal xcˈajol laj Judá ut laj Benjamín joˈqueb ajcuiˈ laj tij ut eb laj levita. Ut queˈxcauresi ribeb chi xic Jerusalén re xyi̱banquil lix templo li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunileb li cuanqueb chi nachˈ riqˈuineb queˈxtenkˈaheb. Queˈxqˈue li plata, queˈxqˈue li oro ut li cˈaˈak re ru li ta̱cˈanjelak chiruheb. Queˈxqˈue li xul li nequeˈi̱kan ut nabal li cˈaˈak re ru terto xtzˈak. Ut queˈxqˈue ajcuiˈ lix mayej aˈ yal joˈ nimal x-ala chak saˈ xchˈo̱l li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey Ciro quirisi chak li secˈ li nacˈanjelac saˈ li rochoch li Dios, li queˈelkˈa̱c ut queˈqˈueheˈ saˈ rochocheb lix dioseb laj Babilonia xban li rey Nabucodonosor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey Ciro quixye re laj Mitrídates laj xocol tumin nak ta̱rajlaheb li secˈ. Nak ac xrajlaheb, quixkˈaxtesiheb re laj Sesbasar li gobernador re Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈin xqˈuial li secˈ li quixkˈaxtesi li rey: laje̱b xcaˈcˈa̱l (30) li ni̱nki secˈ oro; jun mil (1,000) li ni̱nki secˈ plata; bele̱b xcaˈcˈa̱l (29) li chˈi̱chˈ;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>laje̱b xcaˈcˈa̱l (30) li secˈ oro; ca̱hib ciento riqˈuin laje̱b (410) li secˈ plata ut jun mil (1,000) li yalak cˈaˈru chi secˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li secˈ li quikˈaxtesi̱c re laj Sesbasar, aˈan o̱b mil riqˈuin ca̱hib ciento (5,400) li secˈ oro ut li secˈ plata. Ut queˈxcˈam li secˈ nak queˈel Babilonia li chapcho̱queb cuiˈ ut queˈsukˈi cuiˈchic Jerusalén.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Ezra (1/10)</b></font>&nbsp;&nbsp;<a href=Simple-Ezra-2.html>&rarr;</a>
</td></tr></table>


</body></html>
