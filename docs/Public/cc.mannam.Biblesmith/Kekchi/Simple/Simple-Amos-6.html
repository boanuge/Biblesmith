<html><head><title>
Amos (6/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-5.html>&larr;</a>&nbsp;&nbsp;<font class=titleType><b>Amos (6/9)</b></font>&nbsp;&nbsp;<a href=Simple-Amos-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Raylal ta̱cha̱lk saˈ xbe̱neb li sa cuanqueb aran Sión. Raylal ta̱cha̱lk saˈ xbe̱neb li cˈojcˈo̱queb xchˈo̱l chi cua̱nc saˈ li tzu̱l Samaria. Aˈaneb li cuib chi tenamit li kˈaxal nim xcuanquil saˈ xya̱nkeb chixjunileb. Ut junes riqˈuineb aˈan cauheb xchˈo̱l chixjunileb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ayukex aran Calne ut ilomak chak li tenamit aˈan. Tex-e̱lk aran ut texxic saˈ li nimla tenamit Hamat, tojoˈnak texxic saˈ lix tenamiteb laj Filisteo, Gat xcˈabaˈ. Ilomak chak li tenamit aˈan. ¿Ma kˈaxal nim ta biˈ xcuanquileb li tenamit aˈan chiru le̱ cuanquil la̱ex? ¿Ma kˈaxal cha̱bil ta biˈ lix tenamiteb aˈan chiru le̱ re la̱ex?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ nequecˈoxla nak ta̱cuulak xkˈehil li rakba a̱tin saˈ e̱be̱n ut riqˈuin li ma̱usilal nequeba̱nu kˈaxal cuiˈchic nabal li raylal yo̱quex chixbokbal saˈ e̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequexcuar saˈ le̱ cha̱bil chˈa̱t yi̱banbil riqˈuin marfil ut nequexhilan saˈ le̱ cha̱bil hiloba̱l nak nequexcuaˈac. Nequetiu li ral li carner nequechap chak saˈ xya̱nkeb li queto̱mk joˈ ajcuiˈ li ral cuacax li cuanqueb saˈ corral.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequexbichan nak nequerabi xya̱b li xo̱lb. Nequeyi̱b le̱ cuajb re te̱ya̱basi ut nequeba̱nu e̱rib joˈ li rey David.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ni̱nki secˈ nequerucˈ cuiˈ le̱ vino. Ut nequerocsi li sununquil ban li kˈaxal terto xtzˈak. Abanan incˈaˈ nayotˈeˈ e̱chˈo̱l xban li raylal li yo̱queb chixcˈulbal le̱ ras e̱ri̱tzˈin la̱ex laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak anakcuan la̱ex xbe̱n cua texcˈamekˈ nak teˈnumta̱k saˈ e̱be̱n li xicˈ nequeˈiloc e̱re. Incˈaˈ chic ta̱cua̱nk le̱ ninkˈe li naqˈuehoc xsahil e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quixba̱nu li juramento saˈ xcˈabaˈ ajcuiˈ aˈan ut quixye: —La̱in li Ka̱cuaˈ li nimajcual Dios. Xicˈ nequeˈcuil li ralal xcˈajol laj Jacob xban nak nequeˈxnimobresi ribeb. Nintzˈekta̱naheb lix ni̱nkal ru cab. Joˈcan nak tincanabeb li xicˈ nequeˈiloc reheb chi numta̱c saˈ xbe̱neb lix tenamiteb laj Israel jun xiquic chixjunil li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta laje̱b chi cui̱nk teˈcana̱k saˈ li jun chi cab, teˈca̱mk ajcuiˈ chixjunileb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak ta̱oc junak li rechˈalal chirisinquil li camenak saˈ li cab re tixcˈat, tixye: ¿Ma toj cuan junak yoˈyo xcana? Ut li jun li cuan chak toj saˈ cab ta̱chakˈok ut tixye: Ma̱cˈaˈ. Caˈaj chic la̱in xincana. Ut ma̱patzˈ xcˈabaˈ li Ka̱cuaˈ, chaˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye chi joˈcan xban nak li Ka̱cuaˈ quixye nak teˈosokˈ li ni̱nkeb xcuanquil joˈqueb ajcuiˈ li ma̱cˈaˈeb xcuanquil. Jun xiquic nak teˈosokˈ chixjunileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma ta̱ru̱k ta biˈ teˈa̱linak li cacua̱y saˈ xbe̱n ni̱nki pec? ¿Ma naru ta biˈ xbecbal li palau riqˈuin chˈi̱chˈ joˈ nabecman li chˈochˈ? ¿Cˈaˈut nak la̱ex xesukˈisi li us chokˈ re camsi̱nc? Ut, ¿cˈaˈut nak xesukˈisi li ti̱quilal chokˈ ma̱usilal?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex nasahoˈ saˈ e̱chˈo̱l riqˈuin li ma̱cˈaˈ na-oc cuiˈ ut nequeye: ¿Ma incˈaˈ ta biˈ cau kib kajunes? chanquex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheqˈuehak retal la̱ex aj Israel. Li Ka̱cuaˈ, li nimajcual Dios, naxye chi joˈcaˈin: —La̱in tintakla jun li tenamit chi numta̱c saˈ e̱be̱n. Eb aˈan teˈrahobtesi̱nk e̱re la̱ex li cuanquex toj saˈ li naˈajej Hamat li cuan saˈ li norte ut toj chire li haˈ li cuan saˈ li sur, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-5.html>&larr;</a>&nbsp;&nbsp;<font class=titleType><b>Amos (6/9)</b></font>&nbsp;&nbsp;<a href=Simple-Amos-7.html>&rarr;</a>
</td></tr></table>


</body></html>
