<html><head><title>
Ezekiel (21/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-20.html>&larr;</a>&nbsp;&nbsp;<font class=titleType><b>Ezekiel (21/48)</b></font>&nbsp;&nbsp;<a href=Simple-Ezekiel-22.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ilon cuan cuiˈ li tenamit Jerusalén ut ta̱ye resil reheb li raylal li ta̱cha̱lk saˈ xbe̱n lin templo ut saˈ xbe̱neb ajcuiˈ laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb chi joˈcaˈin: Aˈan aˈin li naxye li Ka̱cuaˈ: La̱in xicˈ chic nequexcuil. La̱in tincuisi lin chˈi̱chˈ saˈ li rochoch ut tinsach ruheb li ti̱c xchˈo̱leb joˈ eb ajcuiˈ li yibru xnaˈlebeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tinsach ruheb chixjunileb li ti̱queb xchˈo̱l joˈ eb ajcuiˈ li yibru xnaˈlebeb. Ta̱ticla̱k chak saˈ li sur ut ta̱cuula̱k toj saˈ li norte.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunileb teˈxqˈue retal nak la̱in li Ka̱cuaˈ xincuisi lin chˈi̱chˈ saˈ li rochoch ut incˈaˈ chic tinxoc saˈ xnaˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak tatya̱bak, at ralal cui̱nk, xban xrahil a̱chˈo̱l chiruheb. Ya̱ban chi kˈaxal ra saˈ a̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak teˈxpatzˈ a̱cue cˈaˈut nak yo̱cat chi ya̱bac, la̱at ta̱ye reheb, “Yo̱quin chi ya̱bac xban resil li raylal li cha̱lc re.” Nak te̱rabi resil la̱ex, cˈajoˈ nak texxucuak. Ma̱cˈaˈak chic xmetzˈe̱u le̱ rok e̱rukˈ. Sicsotkex aj chic xban e̱xiu ut chixjunilex ta̱chˈina̱nk e̱chˈo̱l. Cuulac re xkˈehil. Relic chi ya̱l ta̱cˈulma̱nk, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—At ralal cui̱nk, ta̱ye resil li cˈaˈru ta̱cˈulma̱nk. Ta̱ye: Joˈcaˈin xye li Ka̱cuaˈ li nimajcual Dios. Li chˈi̱chˈ ac kˈesnanbil. Ac cauresinbil chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li chˈi̱chˈ aˈin ac cauresinbil re camsi̱nc. Kˈesnanbil ut nalemtzˈun. Eb li cualal incˈajol queˈxtzˈekta̱na lix kˈusbaleb. ¿Ma ta̱sahokˈ ta biˈ xchˈo̱leb riqˈuin li xinye?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chˈi̱chˈ kˈesnanbil re ut cauresinbil re ta̱kˈaxtesi̱k saˈ rukˈ li ani ta̱camsi̱nk reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>At ralal cui̱nk, chatya̱bak chi cau xban nak eb lin tenamit, aˈaneb li teˈsachekˈ ruheb xban li chˈi̱chˈ aˈan. Chixjunileb li tenamit, joˈ eb ajcuiˈ li cuanqueb xcuanquil teˈsachekˈ ruheb. Joˈcan nak ten re la̱ chˈo̱l xban li raylal li cha̱lc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinyal rixeb laj Judá. ¿Ma ta̱ru̱k ta biˈ teˈxcuy li raylal? Relic chi ya̱l ta̱sachekˈ ru lix cuanquilaleb, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>At ralal cui̱nk, ta̱ye resil li cˈaˈru ta̱cˈulma̱nk. Ta̱pokˈpokˈi la̱ cuukˈ re nak laj camsinel tixtiquib camsi̱nc. Chexcˈulak cuibak oxibak sut li raylal aˈin. Aˈan aˈin li chˈi̱chˈ li ta̱camsi̱nk reheb chixjunileb yalak bar cua̱nkeb. Ma̱ jun reheb teˈcolekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak teˈxucuak xban li chˈi̱chˈ. Nabaleb li teˈcamsi̱k xban. Saˈ chixjunileb li oqueba̱l teˈril li chˈi̱chˈ. Cˈajoˈ nak nalemtzˈun. Cauresinbil re ta̱camsi̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li chˈi̱chˈ aˈan li ta̱camsi̱nk reheb li cuanqueb saˈ li nim ut aˈan ajcuiˈ ta̱camsi̱nk reheb li cuanqueb saˈ li tzˈe. Aˈan ta̱camsi̱nk reheb yalak bar cuanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinpokˈpokˈi li cuukˈ ut ta̱cube̱k lin joskˈil. La̱in li nimajcual Dios ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>—At ralal cui̱nk, ta̱qˈue retalil cuib li be li teˈnumekˈ cuiˈ lix reyeb laj Babilonia riqˈuin lix chˈi̱chˈ. Li cuib chi be teˈticla̱k saˈ jun chi naˈajej. Ta̱qˈue retalil saˈ li xala be cˈaˈru tenamitil naxic cuiˈ li junju̱nk chi be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun li be ta̱xic saˈ li tenamit Rabá lix naˈajeb li ralal xcˈajol laj Amón. Ut li jun chic ta̱xic saˈ li tenamit Jerusalén li cauresinbil re pletic. Aˈan lix tenamiteb li ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix reyeb laj Babilonia tixxakab rib saˈ xala be ut incˈaˈ tixnau bar cuan li be ta̱xic cuiˈ. Tixkˈehi riqˈuin lix tzimaj ut ta̱patzˈok riqˈuineb lix dios. Ut ta̱kˈehi̱nk riqˈuin lix sa̱seb li xul li quixmayeja re tixnau bar cuan li be ta̱xic cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak tixkˈehi ta̱cˈutekˈ chiru nak ta̱xic Jerusalén li cuan saˈ lix nim ukˈ. Aran tixyi̱b lix naˈajeb re teˈxsut rix li tenamit. Ut teˈxyi̱b ajcuiˈ lix cˈanjeleba̱l ut lix takleba̱l re teˈoc cuiˈ saˈ li tenamit ut teˈxchap. Li rey tixjap re re nak eb li soldados teˈoc chi pletic ut teˈxtiquib xcamsinquileb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb Jerusalén incˈaˈ teˈxpa̱b nak oqueb re chi pletic eb laj Babilonia xban nak queˈxba̱nu li contrato riqˈuineb. Abanan li xya̱lal aˈin, aˈan re nak ta̱julticokˈ reheb li ma̱c li queˈxba̱nu ut re ajcuiˈ xcˈutbal chiruheb nak teˈchapekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in li nimajcual Dios ninye: —Che̱ru nacˈutun nak cuan le̱ ma̱c. Riqˈuin chixjunil li nequeba̱nu nacˈutun le̱ ma̱c. Xban nak xekˈetkˈeti e̱rib, joˈcan nak texchapekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at lix reyeb laj Israel, incˈaˈ us la̱ naˈleb. Xamux a̱cuib xban li ma̱usilal xaba̱nu. Xcuulac xkˈehil nak ta̱toj rix la̱ ma̱c xban nak xnumta la̱ ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li nimajcual Dios ninye a̱cue: —Isi la̱ corona li cuan saˈ a̱jolom, joˈ ajcuiˈ li tˈicr li nacatzˈap cuiˈ a̱jolom. Anakcuan ta̱jala̱k chixjunil. Li ma̱cˈaˈ xcuanquil ta̱qˈuehekˈ xcuanquil, ut li cuan xcuanquil ta̱isi̱k xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱osokˈ chixjunil. La̱in tinpoˈ ru chixjunil. Ut incˈaˈ chic ta̱yi̱ba̱k toj saˈ li cutan nak ta̱cha̱lk li jun li quinqˈue xcuanquil chi rakoc a̱tin. Saˈ li cutan aˈan la̱in tinkˈaxtesi saˈ rukˈ li cˈanjel aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at, at ralal cui̱nk, ta̱ye resil li cˈaˈru ta̱uxma̱nk. Ta̱ye: Joˈcaˈin xye li nimajcual Dios che̱rix la̱ex li ralal xcˈajol laj Amón. La̱ex li nequexhoboc reheb laj Israel. Li chˈi̱chˈ ac isinbil chak saˈ li rochoch. Kˈesnanbil re ut nalemtzˈun. Ac cauresinbil re ta̱camsi̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li visión li nequeril moco ya̱l ta ut li cˈaˈru nequekˈehi ticˈtiˈ. Numtajenak le̱ ma̱usilal ut incˈaˈ us le̱ naˈleb. Abanan cuulac re xkˈehil nak te̱toj rix le̱ ma̱usilal nak texcamsi̱k chi chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xocomak le̱ chˈi̱chˈ saˈ li rochoch, la̱ex aj Amón. La̱in tinrakok a̱tin saˈ e̱be̱n saˈ li naˈajej li quexyoˈla cuiˈ, saˈ li naˈajej li cuanquex cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex te̱qˈue retal nak la̱in tincuisi lin joskˈil saˈ e̱be̱n. Chanchan jun li xam li yo̱ che̱cˈatbal. Texinkˈaxtesi saˈ rukˈeb li cui̱nk li kˈaxal joskˈeb, li nequeˈrahobtesin, ut teˈxsach e̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex tex-osokˈ saˈ li xam ut le̱ quiqˈuel ta̱hoyekˈ saˈ le̱ naˈaj. Ut ma̱ ani chic ta̱jultica̱nk e̱re xban nak la̱in li Ka̱cuaˈ Dios ninyehoc re aˈin.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-20.html>&larr;</a>&nbsp;&nbsp;<font class=titleType><b>Ezekiel (21/48)</b></font>&nbsp;&nbsp;<a href=Simple-Ezekiel-22.html>&rarr;</a>
</td></tr></table>


</body></html>
