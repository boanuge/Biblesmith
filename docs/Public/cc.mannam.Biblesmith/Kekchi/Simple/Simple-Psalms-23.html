<html><head><title>
Psalms (23/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-22.html>&larr;</a>&nbsp;&nbsp;<font class=titleType><b>Psalms (23/150)</b></font>&nbsp;&nbsp;<a href=Simple-Psalms-24.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios, aˈan li nacˈacˈalen cue; ma̱cˈaˈ ta̱paltok cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan naxqˈue chixjunil li cˈaˈru nacuaj joˈ jun li pastor naril chi us lix carner. Naxcˈam lix carner saˈ li naˈajej bar cuan cuiˈ li cha̱bil pachˈayaˈ ut naxqˈueheb chi hila̱nc. Chire li tuktu̱quil haˈ naxqˈueheb chi ucˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios, aˈan tixcˈojob inchˈo̱l. Tinixberesi saˈ li be re ti̱quil chˈo̱lej saˈ xcˈabaˈ lix rahom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta chanchan nak yo̱quin chi numecˈ saˈ jun naˈajej kˈojyi̱n ut kˈaxal xiu xiu xban li raylal li yo̱k chi cha̱lc saˈ inbe̱n, la̱in incˈaˈ tinxucuak xban nak la̱at cua̱nkat cuiqˈuin. La̱at ta̱qˈue xcacuil inchˈo̱l joˈ nak li pastor naxcoleb lix carner riqˈuin lix ba̱r ut lix xukˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Niquina̱qˈue chi cuaˈac chiruheb li xicˈ nequeˈiloc cue. Nacaqˈue li sununquil ban saˈ lin jolom. Kˈaxal numtajenak xsahil inchˈo̱l nacaqˈue. Chanchan nak yo̱ chi hoyecˈ lin secˈ xban xnujenakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l nak li rusilal ut li ruxta̱n li Ka̱cuaˈ ta̱cua̱nk cuiqˈuin chixjunil li cutan chalen toj saˈ lin camic. Ut saˈ rochoch li Ka̱cuaˈ Dios tincua̱nk chi junelic kˈe cutan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-22.html>&larr;</a>&nbsp;&nbsp;<font class=titleType><b>Psalms (23/150)</b></font>&nbsp;&nbsp;<a href=Simple-Psalms-24.html>&rarr;</a>
</td></tr></table>


</body></html>
