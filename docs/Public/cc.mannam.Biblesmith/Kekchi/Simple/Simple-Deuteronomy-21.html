<html><head><title>
Deuteronomy (21/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-20.html>&larr;</a>&nbsp;&nbsp;<font class=titleType><b>Deuteronomy (21/34)</b></font>&nbsp;&nbsp;<a href=Simple-Deuteronomy-22.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱re te̱tau junak li camenak saˈ cˈaleba̱l saˈ li naˈajej li tixqˈue e̱re li Ka̱cuaˈ le̱ Dios ut incˈaˈ te̱nau ani xcamsin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li nequeˈcˈamoc be saˈ e̱ya̱nk rochbeneb laj rakol a̱tin teˈxic ut teˈxbis joˈ najtil cuan li camenak riqˈuineb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li nequeˈcˈamoc be saˈ li tenamit li cuan chi nachˈ riqˈuin li camenak teˈxchap jun li cuacax li toj ma̱jiˈ xcˈanjelac, li ma̱ jun sut qˈuebil yugo chirix xcux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxcˈam li cuacax saˈ junak li ru takˈa li ma̱ jun sut quibequeˈ li chˈochˈ chi moco qui-ux a̱uc aran. Saˈ li naˈajej aˈan teˈxtok xcux li cuacax.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈcha̱lk eb laj tij, li ralal xcˈajol laj Leví, xban nak aˈaneb li sicˈbil ruheb xban li Dios chi cˈanjelac chiru ut chixtzˈa̱manquil nak li Dios ta̱rosobtesiheb li tenamit. Aˈaneb li teˈrakok re li ple̱t ut li cuechˈi̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunileb li nequeˈcˈamoc be saˈ li tenamit, li cuanqueb nachˈ riqˈuin li naˈajej li queˈxtau cuiˈ li camenak, teˈxchˈaj li rukˈ saˈ xbe̱n li cuacax li quitokeˈ xcux saˈ li ru takˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut teˈxye, “Ma̱cuaˈ la̱o xocamsin re li cui̱nk aˈan, chi moco xkil li ani xba̱nun re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, chacuy xma̱queb la̱ tenamit Israel li cacuisiheb chak Egipto. Ma̱qˈue taxak saˈ kabe̱n lix camic li cui̱nk aˈin li ma̱cˈaˈ xma̱c. Ut riqˈuin li teˈxba̱nu tojbil chic rix lix camic li cui̱nk.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xban nak la̱ex xeba̱nu li us chiru li Ka̱cuaˈ incˈaˈ ta̱teneba̱k saˈ e̱be̱n lix camic li cui̱nk li ma̱cˈaˈ xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak texxic chi pletic riqˈuineb li xicˈ nequeˈiloc e̱re ut nak li Ka̱cuaˈ le̱ Dios tixkˈaxtesi saˈ e̱rukˈ li tenamit, cuanqueb li te̱cˈam chi pre̱xil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk saˈ e̱ya̱nk ta̱ril jun li ixk chˈinaˈus saˈ xya̱nkeb li queˈcˈameˈ chi pre̱xil ut tixra ru, naru tixcˈam chokˈ rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixcˈam li ixk saˈ rochoch ut tixye re nak tixjo li rismal xjolom ut tixset li rixiˈij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk tixjal li rakˈ li quirocsi saˈ li jalan tenamit ut ta̱cua̱nk saˈ li rochoch li cui̱nk. Ut chiru jun po ta̱rahokˈ xchˈo̱l xban xcamic lix naˈ xyucuaˈ. Chirix li jun po li cui̱nk naru ta̱cua̱nk riqˈuin. Aˈanak chic li rixakil, ut aˈanak chic lix be̱lom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui li cui̱nk incˈaˈ cˈojcˈo xchˈo̱l riqˈuin li ixk, naru tixcanab chi xic. Abanan incˈaˈ naru tixcˈayi li ixk, chi moco naru tixba̱nu re joˈ naxba̱nu reheb lix lokˈbil mo̱s, xban nak li cui̱nk, aˈan li xmux ru li ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱re cuan junak cui̱nk ta̱cua̱nk cuib li rixakil. Naxra li jun, abanan xicˈ naril li jun chic. Ut ma̱re cua̱nk ralal riqˈuineb li cuib chi ixk. Abanan ma̱re riqˈuin li ixk li incˈaˈ naxra ta̱cua̱nk li xbe̱n ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cui̱nk incˈaˈ naru tixsicˈ ru li ralal li tixra. Nak tixjeqˈui li cˈaˈru cuan re, tento nak tixqˈue li ma̱tan re li xbe̱n alalbej li xcˈulub xcˈulbal, usta aˈan li ralal li cuan riqˈuin li ixk li incˈaˈ naxra.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak tixqˈue cuib sut xqˈuial li cˈaˈak re ru re li xbe̱n alalbej usta aˈan ma̱cuaˈ li ralal li cuan riqˈuin li rixakil li naxra. Tento nak tixqˈue re li joˈ qˈuial xcˈulub xcˈulbal xban nak aˈan li xbe̱n alalbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱re cua̱nk junak cui̱nk cua̱nk junak ralal li incˈaˈ na-abin. Naxkˈetkˈeti ban rib. Usta nakˈuseˈ, incˈaˈ naxcˈul lix kˈusbal xbaneb lix naˈ xyucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak li naˈbej yucuaˈbej teˈxcˈam li al aˈan saˈ li oqueba̱l re lix tenamiteb ut teˈxxakab chiruheb li nequeˈcˈamoc be saˈ li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxye reheb li nequeˈcˈamoc be, “Li al aˈin naxkˈetkˈeti rib chiku. Incˈaˈ na-abin chiku ut incˈaˈ naxpa̱b lix kˈusbal. Junes cuaˈac naraj ut aj calajenak.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunileb li cui̱nk li cuanqueb saˈ li tenamit aˈan teˈxcuti chi pec toj retal ta̱ca̱mk. Chi joˈcaˈin te̱risi li ma̱usilal saˈ e̱ya̱nk. Ut chixjunileb laj Israel teˈrabi resil ut teˈxucuak xban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk naxba̱nu li ma̱c ut nateneba̱c ca̱mc saˈ xbe̱n ut natˈuyuba̱c chiru cheˈ,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>incˈaˈ naru te̱canab li camenak chi tˈuytˈu chiru li kˈojyi̱n. Tento nak ta̱mukekˈ saˈ ajcuiˈ li cutan aˈan xban nak tzˈekta̱nanbil xban li Dios li ani natˈuyuba̱c chiru cheˈ. Incˈaˈ naru te̱mux ru li naˈajej li tixqˈue e̱re li Ka̱cuaˈ le̱ Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-20.html>&larr;</a>&nbsp;&nbsp;<font class=titleType><b>Deuteronomy (21/34)</b></font>&nbsp;&nbsp;<a href=Simple-Deuteronomy-22.html>&rarr;</a>
</td></tr></table>


</body></html>
