<html><head><title>
Joshua (4/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-3.html>&larr;</a>&nbsp;&nbsp;<font class=titleType><b>Joshua (4/24)</b></font>&nbsp;&nbsp;<a href=Simple-Joshua-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xeˈnumeˈ chixjunileb laj Israel jun pacˈal li nimaˈ Jordán, li Ka̱cuaˈ quixye re laj Josué:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Siqˈueb ru cablaju chi cui̱nk. Junju̱nk chi cui̱nk ta̱sicˈ saˈ xya̱nkeb li junju̱nk xte̱paleb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb nak teˈxxoc junju̱nkak xpequeb saˈ xyi li nimaˈ bar xakxo̱queb cuiˈ laj tij ut teˈxcˈam. Ut teˈxtus saˈ li naˈajej bar texhila̱nk cuiˈ chiru li kˈojyi̱n aˈin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Josué quixbokeb li cablaju chi cui̱nk li quixsiqˈueb ru saˈ xya̱nkeb li ralal xcˈajol laj Israel. Junju̱nk quixsicˈ ru saˈ li ju̱nk te̱p.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye reheb: —Numenkex chi ubej chiru lix Lokˈlaj Ca̱x li Ka̱cuaˈ, li cuan saˈ xyi li nimaˈ. Che̱junju̱nkal te̱sicˈ jun li pec ut te̱cˈam saˈ xbe̱n e̱tel ut texnumekˈ jun pacˈal li nimaˈ. Li cablaju chi pec, aˈan retalil li cablaju te̱p chi tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li pec aˈin ta̱cˈanjelak ke chokˈ retalil li cˈaˈru quixba̱nu li Ka̱cuaˈ. Mokon eb le̱ ralal e̱cˈajol teˈxpatzˈ e̱re, “¿Cˈaˈru aj e li pec aˈin?” chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱ex texchakˈok ut te̱ye reheb, “Li pec aˈin, aˈan retalil nak quixakli li nimaˈ Jordán ut incˈaˈ chic quibe̱c nak yo̱queb chixnumsinquil jun pacˈal li nimaˈ li Lokˈlaj Ca̱x li xocxo cuiˈ lix contrato li Dios. Eb li pec aˈin, aˈan retalil chiruheb laj Israel re nak julticak reheb chi junelic li cˈaˈru quixba̱nu li Dios,” chan laj Josué.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cablaju chi cui̱nk queˈxba̱nu joˈ quixye laj Josué. Queˈxxoc li cablaju chi pec saˈ xyi li nimaˈ Jordán joˈ quiyeheˈ re laj Josué xban li Dios. Aˈan retalil li cablaju te̱p chi tenamit re Israel. Queˈxcˈam li pec ut queˈxchˈutub saˈ li naˈajej bar queˈhilan cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixtus ajcuiˈ cablaju li pec laj Josué saˈ xyi li nimaˈ bar queˈxakli cuiˈ laj tij li yo̱queb chi cˈamoc re li Lokˈlaj Ca̱x. Ut eb li pec aˈan toj cuanqueb ajcuiˈ aran chalen anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li tenamit queˈxba̱nu li cˈaˈru quixye laj Josué. Eb laj tij li yo̱queb chi cˈamoc re li Lokˈlaj Ca̱x queˈcana chi xakxo saˈ xyi li nimaˈ Jordán toj queˈxba̱nu li joˈ qˈuial quixye li Ka̱cuaˈ re laj Josué, joˈ quiyeheˈ re junxil xban laj Moisés. Ut eb li tenamit queˈnumeˈ chi junpa̱t jun pacˈal li nimaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xeˈnumeˈ chixjunileb li tenamit, queˈnumeˈ ajcuiˈ laj tij li yo̱queb chi cˈamoc re lix Lokˈlaj Ca̱x li Ka̱cuaˈ ut queˈco̱eb chi ubej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralal xcˈajol laj Rubén ut eb li ralal xcˈajol laj Gad joˈqueb ajcuiˈ yijach li ralal xcˈajol laj Manasés ac cauresinbileb re pletic nak queˈnumeˈ. Aˈaneb li xbe̱n li queˈnumeˈ joˈ quiyeheˈ reheb xban laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caˈcˈa̱l mil (40,000) na chi cui̱nk li ac cauresinbileb re teˈxic chi pletic. Queˈco̱eb saˈ li ru takˈa Jericó. Ut li Ka̱cuaˈ cuan riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan laj Josué quiqˈueheˈ xlokˈal xban li Dios re nak eb laj Israel teˈx-oxlokˈi joˈ najtil ta̱cua̱nk saˈ xya̱nkeb, joˈ nak queˈx-oxlokˈi laj Moisés junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye re laj Josué:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Ye reheb laj tij li yo̱queb chi cˈamoc re li Lokˈlaj Ca̱x nak teˈe̱lk chak saˈ li nimaˈ Jordán, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué quixye reheb laj tij nak teˈe̱lk saˈ li nimaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj tij li yo̱queb chi cˈamoc re li Lokˈlaj Ca̱x queˈel saˈ xyi li nimaˈ ut queˈco̱eb chire li nimaˈ. Nak ac xeˈel saˈ li nimaˈ, qui-oc cuiˈchic chi be̱c li haˈ chi cau rok ut quixcˈul cuiˈchic rib ut yo̱ chi butˈu̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel queˈnumeˈ saˈ li nimaˈ Jordán saˈ li laje̱b xbe li xbe̱n po re li chihab aˈan. Ut queˈxqˈue lix muheba̱leb saˈ li naˈajej Gilgal saˈ xbehil li tenamit Jericó.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ ajcuiˈ li naˈajej aˈan quixtus li cablaju chi pec laj Josué li queˈrisi saˈ li nimaˈ Jordán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye reheb laj Israel: —Mokon eb le̱ ralal e̱cˈajol teˈxpatzˈ e̱re: “¿Cˈaˈru aj e li pec aˈin?” chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱ex te̱chˈolob chiruheb chanru nak eb laj Israel queˈnumeˈ jun pacˈal li nimaˈ Jordán ut chaki li queˈnumeˈ cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ li kaDios quixchakihobresi li nimaˈ Jordán li joˈ nimal tonumekˈ cuiˈ joˈ nak quixchakihobresi li Caki Palau li joˈ nimal conumeˈ cuiˈ chak junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixba̱nu chi joˈcan re nak chixjunileb li cuanqueb saˈ ruchichˈochˈ teˈxqˈue retal nak kˈaxal nim xcuanquil li Ka̱cuaˈ ut re ajcuiˈ nak la̱ex junelic te̱xucua ru li Ka̱cuaˈ le̱ Dios, chan laj Josué.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-3.html>&larr;</a>&nbsp;&nbsp;<font class=titleType><b>Joshua (4/24)</b></font>&nbsp;&nbsp;<a href=Simple-Joshua-5.html>&rarr;</a>
</td></tr></table>


</body></html>
