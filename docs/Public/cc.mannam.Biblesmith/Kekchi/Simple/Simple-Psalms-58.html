<html><head><title>
Psalms (58/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-57.html>&larr;</a>&nbsp;&nbsp;<font class=titleType><b>Psalms (58/150)</b></font>&nbsp;&nbsp;<a href=Simple-Psalms-59.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex li cuanquex saˈ e̱cuanquil, ¿ma tzˈakal ya̱l nak yo̱quex chi rakoc a̱tin saˈ ti̱quilal? ¿Ma saˈ xya̱lal yo̱quex chixba̱nunquil le̱ cˈanjel?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ. La̱ex junes li incˈaˈ us nequecˈoxla xba̱nunquil. La̱ex junes yoˈoba̱nc ple̱t nequeba̱nu saˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li incˈaˈ useb xnaˈleb ac reheb ajcuiˈ chak saˈ xyoˈlajiqueb. Ac aj ticˈtiˈeb chak chalen nak nequeˈyoˈla.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchaneb li cˈantiˈ li cuan xmay. Chanchaneb li cˈantiˈ li incˈaˈ nequeˈabin chiru li natu̱lanobresin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ nequeˈrabi li naxye li natu̱lanobresin reheb. Usta kˈaxal naxnau, abanan incˈaˈ nequeˈabin chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>At inDios, chasach taxak lix cuanquileb. Chanchanakeb li cˈantiˈ li ma̱cˈaˈ chic li ruch reheb. Chanchanakeb li hix li ma̱cˈaˈ chic ruch reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chasacheb li incˈaˈ useb xnaˈleb. Cheˈosokˈ joˈ nak na-osoˈ li haˈ li naxic saˈ rok haˈ. Cheˈosokˈ joˈ li pim li nayekˈiman saˈ li be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈxcˈul taxak joˈ naxcˈul li pur nak na-osoˈ. Cheˈxcˈul ta joˈ naxcˈul li cˈulaˈal li camenak nak nayoˈla. Incˈaˈ na-iloc cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin xjoskˈil li Dios tixsacheb saˈ junpa̱t chi incˈaˈ teˈxqˈue retal. Chanchanakeb li pim li na-osoˈ xban xam chi toj ma̱cˈaˈ xqˈuix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ti̱queb xchˈo̱l teˈsahokˈ chirilbal nak teˈqˈuehekˈ chixtojbal xma̱queb li incˈaˈ useb xnaˈleb. Chanchan nak teˈnumekˈ saˈ xbe̱n lix quiqˈueleb nak teˈsachekˈ ruheb li incˈaˈ useb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ta̱yema̱nk chi joˈcaˈin: Relic chi ya̱l nak cuan xkˈajca̱munquileb li ti̱queb xchˈo̱l. Relic chi ya̱l nak li Dios narakoc a̱tin saˈ ti̱quilal saˈ xbe̱neb li cuanqueb saˈ ruchichˈochˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-57.html>&larr;</a>&nbsp;&nbsp;<font class=titleType><b>Psalms (58/150)</b></font>&nbsp;&nbsp;<a href=Simple-Psalms-59.html>&rarr;</a>
</td></tr></table>


</body></html>
