<html><head><title>
Micah (7/7)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-6.html>&larr;</a>&nbsp;&nbsp;<font class=titleType><b>Micah (7/7)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tokˈob xak cuu. Chanchanin jun li cui̱nk li naxsicˈ li ru li acui̱mk saˈ sakˈehil abanan ma̱cˈaˈ chic ru. Ac sicˈbil. Xinsicˈ li ru li uva abanan ac sicˈbil ajcuiˈ ut la̱in aˈ raj lix xbe̱n ru xcuaj, abanan incˈaˈ chic xintau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ jun chic li cui̱nk ti̱c xchˈo̱l saˈ ruchichˈochˈ ut ma̱ ani chic junak cha̱bil. Chixjunileb nequeˈcamsin ut li junju̱nk nequeˈxsicˈ chanru nak ta̱ru̱k teˈxbalakˈi li ras ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Se̱beb xchˈo̱l chixba̱nunquil li incˈaˈ us. Li nataklan saˈ xbe̱neb li tenamit naraj nak ta̱qˈuehekˈ xtumin. Ut laj rakol a̱tin natumina̱c ru nak narakoc a̱tin. Li ani cuan xcuanquil naxye reheb cˈaˈru naraj ut chixjunileb nequeˈxcˈu̱b ru chanru nak teˈxba̱nu li incˈaˈ us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix cha̱bilaleb li tenamit aˈan chanchan li qˈuix. Ut lix ti̱quilal chanchan li corral yi̱banbil riqˈuin qˈuix. Cuulac re xkˈehil nak li Dios tixqˈueheb chixtojbal rix lix ma̱queb joˈ queˈyeheˈ reheb xbaneb li profeta. Anakcuan sachso̱keb xchˈo̱l teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ ani aj iqˈuin te̱cˈojob e̱chˈo̱l chi moco riqˈuin le̱ rami̱g, chi moco riqˈuin li nataklan saˈ xbe̱neb li tenamit, chi moco riqˈuin le̱ rixakil. Cheqˈuehak retal li cˈaˈru te̱ye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li alalbej nequeˈxkˈetkˈeti ribeb chiru li yucuaˈbej. Ut eb li coˈbej nequeˈxtzˈekta̱na li naˈbej ut eb li alibej incˈaˈ nequeˈxra lix naˈ lix be̱lomeb. Ut li xicˈ nequeˈiloc re junak, aˈaneb ajcuiˈ li cuanqueb saˈ li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱o, caˈaj cuiˈ riqˈuin li Dios toyoˈoni̱nk. Takacˈojob kachˈo̱l riqˈuin li Ka̱cuaˈ laj Colol ke. Li kaDios ta̱rabi nak takaya̱ba xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex, li xicˈ nequex-iloc ke, misahoˈ e̱chˈo̱l chikilbal nak yo̱co chixcˈulbal li raylal. Usta totˈanekˈ, abanan la̱o tocuacli̱k cuiˈchic. Usta chanchan nak cua̱nko saˈ kˈojyi̱n xban li ma̱c, abanan li Dios tixcutanobresi cuiˈchic li kabe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak xoma̱cob chiru li Ka̱cuaˈ tento takacuy lix joskˈil toj tixtzˈil a̱tin chikix ut toj ta̱rakok a̱tin saˈ xbe̱neb li xicˈ nequeˈiloc ke. Torisi saˈ kˈojyi̱n ut toxqˈue saˈ cutan ut riqˈuin aˈin takaqˈue retal nak li Dios ti̱c xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li xicˈ nequeˈiloc ke teˈril nak li Dios cuan kiqˈuin. Teˈcˈutekˈ xxuta̱n li ani queˈyehoc ke: ¿Bar cuan li Ka̱cuaˈ le̱ Dios? La̱o takil nak teˈsachekˈ li xicˈ nequeˈiloc ke. Ta̱kil nak teˈyekˈi̱k joˈ nayekˈi̱c li sulul saˈ be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cuulak xkˈehil nak ta̱yi̱ba̱k cuiˈchic li tzˈac li sutsu cuiˈ le̱ tenamit ut ta̱nima̱nk le̱ naˈaj la̱ex li cuanquex Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan, nabaleb le̱ rech tenamitil teˈsukˈi̱k cuiˈchic saˈ le̱ tenamit. Cuan teˈcha̱lk chak saˈ li naˈajej Asiria li cuan saˈ releb sakˈe. Ut cuan teˈcha̱lk chak Egipto li cuan saˈ li sur. Ut cuan cuiˈchic teˈcha̱lk chak saˈ li norte cuan cuiˈ li nimaˈ Eufrates, cuan teˈcha̱lk chak cuan cuiˈ li palau ut cuan ajcuiˈ teˈcha̱lk chak cuanqueb cuiˈ li tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut xban li ma̱usilal li yo̱quex chixba̱nunquil la̱ex aj Israel, le̱ chˈochˈ incˈaˈ chic us ta̱cana̱k. Ma̱cˈaˈ chic ta̱e̱lk chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, chacuil taxak la̱ tenamit riqˈuin la̱ cuanquil, li ac sicˈbileb ru a̱ban. Ut chaqˈue taxak li cˈaˈruheb re joˈ nak li cha̱bil aj ilol xul narileb chi us lix carner ut naxqˈueheb chi cua̱nc saˈ li tzu̱l cuan cuiˈ li cha̱bil pachˈayaˈ. Chaqˈueheb cuiˈchic la̱ cualal a̱cˈajol chi cua̱nc saˈ li naˈajej Basán ut Galaad joˈ nak queˈcuan junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chacˈut ta ajcuiˈ chiku li sachba chˈo̱lej joˈ caba̱nu chak junxil nak coa̱cuisi chak saˈ li naˈajej Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak teˈril lix nimal a̱cuanquilal saˈ xya̱nkeb laj Israel, sachso̱keb xchˈo̱l teˈcana̱k li jalaneb xtenamit. Ma̱cˈaˈ teˈxye chi moco teˈraj rabinquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchanakeb li cˈantiˈ li naxquelo rib saˈ li poks nak ta̱cuisi lix cuanquileb. Sicsotkeb xbaneb xxiu teˈcana̱k cha̱cuu, at Ka̱cuaˈ at kaDios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ jun chic li Dios cuan. Caˈaj cuiˈ la̱at. La̱at nacatcuyuc ma̱c ut nasach saˈ a̱chˈo̱l lix ma̱queb la̱ tenamit Israel, li joˈ qˈuial chic li incˈaˈ queˈsacheˈ. La̱at incˈaˈ nacatjoskˈoˈ chi junaj cua. Nasahoˈ ban saˈ a̱chˈo̱l chi uxta̱na̱nc u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at ta̱cuuxta̱na cuiˈchic ku ut incˈaˈ chic ta̱nak saˈ a̱chˈo̱l li kama̱c. Chanchan cutbil saˈ xchˈamal li palau ta̱ba̱nu nak ta̱tzˈekta̱na chi junaj cua li kama̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at toa̱cuosobtesi joˈ cayechiˈi re laj Jacob, li kaxeˈto̱nil yucuaˈ. La̱at ta̱cuuxta̱na cuiˈchic ku joˈ cayechiˈi re laj Abraham li kaxeˈto̱nil yucuaˈ najter kˈe cutan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-6.html>&larr;</a>&nbsp;&nbsp;<font class=titleType><b>Micah (7/7)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
