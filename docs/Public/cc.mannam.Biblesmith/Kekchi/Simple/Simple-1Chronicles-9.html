<html><head><title>
1Chronicles (9/29)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-8.html>&larr;</a>&nbsp;&nbsp;<font class=titleType><b>1Chronicles (9/29)</b></font>&nbsp;&nbsp;<a href=Simple-1Chronicles-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb laj Israel tzˈi̱banbil xcˈabaˈeb saˈ li hu reheb lix reyeb laj Israel. Tzˈi̱banbil xcˈabaˈeb aˈ yal chanru li ralal xcˈajoleb. Ut chixjunileb laj Judá queˈcˈameˈ aran Babilonia xban nak queˈxkˈetkˈeti ribeb chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li xbe̱n li queˈsukˈi saˈ lix naˈajeb, aˈaneb laj Israel, eb laj tij, eb laj levita, ut eb li queˈcˈanjelac saˈ lix templo li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li ralal xcˈajol laj Judá, li ralal xcˈajol laj Benjamín, li ralal xcˈajol laj Efraín ut li ralal xcˈajol laj Manasés li queˈco̱eb chi cua̱nc aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Utai, aˈan li quicˈamoc be chiruheb li ralal xcˈajol laj Fares, li ralal laj Judá. Laj Utai, aˈan li ralal laj Amiud. Laj Amiud, aˈan li ralal laj Omri. Laj Omri, aˈan li ralal laj Imri. Laj Imri, aˈan li ralal laj Bani; ut laj Bani, aˈan xcomoneb li ralal laj Fares, li ralal laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Asaías, aˈan li quicˈamoc be chiruheb li ralal xcˈajol laj Sela, li ralal laj Judá. Laj Asaías, aˈan nataklan saˈ xbe̱neb li jun xte̱paleb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jeuel, aˈan li quicˈamoc be chiruheb li ralal xcˈajol laj Zera, li ralal laj Judá. Cuakib ciento riqˈuin laje̱b roxcˈa̱l chixjunileb li ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin li ralal xcˈajol laj Benjamín li queˈcuan Jerusalén: laj Salú, li ralal laj Mesulam; laj Mesulam, aˈan li ralal laj Hodavías; laj Hodavías, aˈan li ralal laj Asenúa:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>ut laj Ibneías li ralal laj Jeroham: laj Ela li ralal laj Uzi; laj Uzi, aˈan li ralal laj Micri: ut laj Mesulam li ralal laj Sefatías, li ralal laj Reuel; laj Reuel, aˈan li ralal laj Ibnías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bele̱b ciento riqˈuin cuaklaju roxcˈa̱l (956) li ralal laj Benjamín li queˈcuan Jerusalén. Chixjunileb li cui̱nk aˈin queˈtaklan saˈ xbe̱neb li junju̱nk xte̱paleb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin laj tij li queˈcuan aran Jerusalén: laj Jedaías; laj Joiarib; laj Jaquín;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Azarías li ralal laj Hilcías. Laj Hilcías, aˈan li ralal laj Mesulam. Laj Mesulam, aˈan li ralal laj Sadoc. Laj Sadoc, aˈan li ralal laj Meraiot. Laj Meraiot, aˈan li ralal laj Ahitob, li najolomin re li cˈanjel saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quicuan ajcuiˈ laj Adaía, li ralal laj Jeroham. Laj Jeroham, aˈan li ralal laj Pasur. Laj Pasur, aˈan li ralal laj Malquías. Ut quicuan ajcuiˈ laj Masai, li ralal laj Adiel. Laj Adiel, aˈan li ralal laj Jazera. Laj Jazera, aˈan li ralal laj Mesulam. Laj Mesulam, aˈan li ralal laj Mesilemit. Laj Mesilemit, aˈan li ralal Imer.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj tij li queˈtaklan saˈ xbe̱neb li junju̱nk xte̱paleb li tenamit, aˈaneb jun mil riqˈuin cuukub ciento riqˈuin oxcˈa̱l (1,760). Queˈxnau xba̱nunquil chi us li cˈanjel li qui-uxman saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj levita li queˈcuan aran Jerusalén, aˈaneb aˈin: laj Semaías li ralal laj Hasub. Laj Hasub, aˈan li ralal laj Azricam. Laj Azricam, aˈan li ralal laj Hasabías. Laj Hasabías, aˈan xcomoneb li ralal xcˈajol laj Merari.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈcuan ajcuiˈ laj Bacbacar, laj Heres, laj Galal, laj Matanías li ralal laj Micaía. Laj Macaía, aˈan li ralal laj Zicri. Laj Zicri, aˈan li ralal laj Asaf.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuan ajcuiˈ laj Obadías, li ralal laj Semaías. Laj Semaías, aˈan li ralal laj Galal. Laj Galal, aˈan li ralal laj Jedutún. Ut quicuan ajcuiˈ laj Berequías li ralal laj Asa. Laj Asa, aˈan li ralal laj Elcana. Eb aˈan queˈcuan saˈ lix naˈajeb laj netofatitas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li queˈcˈacˈalen saˈ eb li oqueba̱l re li templo, aˈaneb aˈin: Laj Salum, laj Acub, laj Talmón, laj Ahimán ut eb li ri̱tzˈin. Laj Salum, aˈan li quicˈamoc be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chalen ut anakcuan queˈcˈacˈalen re li oqueba̱l li quinumeˈ cuiˈ li rey, li quicuan saˈ li este.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Salum ut eb li rechˈalal, aˈan eb li queˈcˈacˈalen re li oqueba̱l re li templo, joˈ nak queˈxcˈacˈalen re li oqueba̱l re li tabernáculo lix xeˈto̱nil yucuaˈ. Laj Salum, aˈan li ralal laj Coré. Laj Coré, aˈan li ralal laj Ebiasaf. Laj Ebiasaf, aˈan li ralal laj Coré jun chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junxil, laj Finees li ralal laj Eleazar, aˈan li quitaklan saˈ xbe̱neb. Ut li Ka̱cuaˈ quicuan riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Zacarías, li ralal laj Meselemías, aˈan li quicˈacˈalen re li oqueba̱l re li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuib ciento riqˈuin cablaju chixjunileb li queˈcˈacˈalen re li oqueba̱l. Queˈajla̱c aˈ yal chanru li ralal xcˈajol li junju̱nk. Li rey David ut laj Samuel li profeta, aˈaneb li queˈxakaban reheb saˈ lix cˈanjel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb aˈan ut eb li ralal xcˈajol nequeˈxjal ribeb chixcˈacˈalenquil li oqueba̱l re lix templo li Ka̱cuaˈ ut re li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈcuan saˈ li ca̱hib pacˈal. Queˈcuan saˈ li oriente, saˈ li poniente, saˈ li sur, ut saˈ li norte.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb saˈ li cˈaleba̱l queˈchal rajlal cuukub cutan chixcˈacˈalenquil li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan li ca̱hib chi cui̱nk li queˈcˈamoc be chi cˈacˈale̱nc re li oqueba̱l, aˈaneb queˈcuan junelic. Aˈaneb ajcuiˈ li queˈiloc reheb li cocˈ naˈajej li cuan saˈ li templo, ut queˈiloc ajcuiˈ reheb li naˈajej li queˈxoqueˈ cuiˈ li cˈaˈak re ru terto xtzˈak re li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan cuanqueb xnaˈaj saˈ xjun sutam lix templo li Dios, xban nak tento nak eb aˈan teˈcˈacˈale̱nk re li templo. Ut tento nak teˈxte li oqueba̱l rajlal ekˈela.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb li queˈiloc reheb li cˈaˈak re ru li quicˈanjelac saˈ li templo. Aˈaneb li queˈxococ reheb ut aˈaneb ajcuiˈ li queˈisin reheb nak oqueb re chi cˈanjelac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb chic li queˈiloc reheb li cˈaˈak re ru li quicˈanjelac saˈ li Lokˈlaj Naˈajej, ut li cˈaj, li vino, li aceite, li incienso ut li sununquil ban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb ajcuiˈ li ralal eb laj tij li queˈyi̱ban re li sununquil ban li quicˈanjelac saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Matatías li xbe̱n ralal laj Salum li coreíta, aˈan aj levita. Aˈan li qui-iloc re li caxlan cua li quimayeja̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li ralal laj Coat ut li ralaleb li ri̱tzˈin, li queˈyi̱ban re li cablaju chi caxlan cua li quiqˈueheˈ saˈ xbe̱n li me̱x saˈ li Santil Naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb ajcuiˈ laj bichanel. Li queˈtaklan saˈ xbe̱n li junju̱nk xte̱paleb li tenamit queˈcuan saˈ li naˈajej li cuan saˈ li templo. Ma̱cˈaˈ chic lix cˈanjeleb xban nak queˈcˈanjelac saˈ li templo chi kˈek chi cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈaneb aˈin li queˈtaklan saˈ xbe̱neb li junju̱nk xte̱paleb li tenamit aj levita, aˈ yal chanru li ralal xcˈajoleb. Aˈaneb aj cˈamol be li queˈcuan aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jehiel aˈan li quitiquiban re li tenamit Gabaón. Li rixakil, aˈan lix Maaca xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin li ralal laj Jehiel: laj Abdón li xbe̱n ralal, laj Zur, laj Cis, laj Baal, laj Ner, laj Nadab,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>laj Gedor, laj Ahío, laj Zacarías ut laj Miclot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Miclot, aˈan lix yucuaˈ laj Simeam. Chixjunileb queˈcuan ajcuiˈ aran Jerusalén rochbeneb li ras ut li ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ner, aˈan lix yucuaˈ laj Cis. Laj Cis, aˈan lix yucuaˈ laj Saúl. Ut laj Saúl, aˈan lix yucuaˈ laj Jonatán, laj Malquisúa, laj Abinadab ut laj Es-baal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ralal laj Jonatán, aˈan laj Merib-baal. Laj Merib-baal, aˈan lix yucuaˈ laj Micaía.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal laj Micaía, aˈaneb aˈin: laj Pitón, laj Melec, laj Tarea ut laj Acaz.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Acaz, aˈan lix yucuaˈ laj Jara. Laj Jara, aˈan lix yucuaˈ laj Alemet, laj Azmavet ut laj Zimri. Ut laj Zimri, aˈan lix yucuaˈ laj Mosa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Mosa, aˈan lix yucuaˈ laj Bina. Li ralal laj Bina, aˈan li Refaías. Ut li ralal laj Refaías, aˈan laj Elasa. Li ralal laj Elasa, aˈan laj Azel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib li ralal laj Azel. Aˈaneb aˈin: laj Azricam, laj Bocru, laj Ismael, laj Searías, laj Obadías ut laj Hanán. Aˈaneb aˈin li ralal laj Azel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-8.html>&larr;</a>&nbsp;&nbsp;<font class=titleType><b>1Chronicles (9/29)</b></font>&nbsp;&nbsp;<a href=Simple-1Chronicles-10.html>&rarr;</a>
</td></tr></table>


</body></html>
