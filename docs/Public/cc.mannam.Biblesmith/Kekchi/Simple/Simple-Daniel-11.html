<html><head><title>
Daniel (11/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-10.html>&larr;</a>&nbsp;&nbsp;<font class=titleType><b>Daniel (11/12)</b></font>&nbsp;&nbsp;<a href=Simple-Daniel-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xbe̱n li chihab nak laj Darío cuan chokˈ xreyeb laj Medo, la̱in quintakla̱c chixtenkˈanquil aˈan. La̱in quinqˈuehoc re lix cacuilal ut lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut anakcuan la̱in ajcuiˈ tinyehok a̱cue li xya̱lal li ta̱cˈulma̱nk. Teˈcua̱nk oxib lix reyeb laj Persia ut lix ca̱ reyeb, aˈan kˈaxal nabal xbiomal ta̱cua̱nk chiruheb li oxib li teˈcua̱nk. Tixcacuubresi rib riqˈuin lix biomal ut ta̱oc chi pletic riqˈuin li tenamit Grecia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aran Grecia ta̱cua̱nk jun li rey kˈaxal cau rib. Aˈan ta̱takla̱nk riqˈuin xnimal lix cuanquil ut tixba̱nu li cˈaˈru naraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan nak ac xakxo̱k chic chi tzˈakal lix cuanquilal, ta̱sachekˈ lix cuanquil ut lix tenamit ca̱hib jachal ta̱e̱lk. Ut incˈaˈ teˈoc chokˈ rey li ralal xcˈajol chi moco teˈcua̱nk xcuanquil joˈ xcuanquil aˈan xban nak ta̱sachekˈ lix cuanquil ut jalaneb chic teˈe̱chani̱nk re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey li cuan saˈ li sur (Egipto), aˈan kˈaxal nima̱k xcuanquil. Abanan jun reheb li nequeˈcˈanjelac chiru ta̱nima̱nk xcuanquil ut aˈan chic li kˈaxal nima̱k xcuanquil chiru aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak xnumeˈ cuib oxib chihab teˈxba̱nu jun li contrato. Lix rabin li rey li cuan saˈ li sur ta̱sumla̱k riqˈuin li rey li cuan saˈ li norte (Siria) yal re nak teˈxcˈam rib saˈ usilal li cuib chi tenamit. Abanan incˈaˈ najt teˈcua̱nk saˈ usilal. Li rey li cuan saˈ li norte tixkˈet li contrato ut incˈaˈ ta̱rabi ra̱tin li rixakil xban nak li ixakilbej ma̱cˈaˈak xcuanquil chiru. Joˈcan nak ta̱camsi̱k li ixakilbej rochben lix yum ut rochbeneb ajcuiˈ li quixcˈameb chirix nak co̱ aran saˈ li norte, ut ta̱camsi̱k ajcuiˈ lix be̱lom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan jun reheb li rechˈalal li ixakilbej ta̱cua̱nk xcuanquil. Aˈan tixcˈameb chak lix soldado re teˈpletik riqˈuin li rey li cuan saˈ li norte. Teˈoc saˈ li tenamit ut teˈnumta̱k saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut teˈxcˈam saˈ li sur chixjunil li cuan saˈ li norte. Teˈcˈamekˈ lix dioseb li yi̱banbil riqˈuin chˈi̱chˈ ut teˈcˈamekˈ ajcuiˈ li cˈaˈak chic re ru yi̱banbil riqˈuin oro ut plata. Ut li cuanqueb saˈ li norte teˈcua̱nk rubel xcuanquil laj Egipto chiru nabal chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak xnumeˈ cuib oxib chihab, li cuanqueb saˈ li norte teˈxic saˈ li sur ut teˈxyal numta̱c saˈ xbe̱neb, abanan incˈaˈ teˈru̱k. Teˈsukˈi̱k cuiˈchic saˈ lix tenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb li ralal xcˈajol lix reyeb li cuanqueb saˈ li norte, kˈaxal cuiˈchic teˈjoskˈok ut teˈxtiquib xcauresinquil ribeb re pletic. Teˈxchˈutub nabaleb lix soldado ut teˈxic cuiˈchic chi pletic. Chanchanakeb jun li nimaˈ nak teˈoc ut ta̱cua̱nk cuiˈchic jun nimla ple̱t nak teˈxyal numta̱c saˈ xbe̱neb li cuanqueb saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak ta̱joskˈok li rey li cuan saˈ li sur. Aˈan ta̱e̱lk chak saˈ lix naˈaj ut ta̱pletik riqˈuineb li cuanqueb saˈ li norte. Ut chixjunileb li qˈuila okˈob chi soldado re li norte teˈtˈanekˈ saˈ rukˈeb li cuanqueb saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut kˈaxal cuiˈchic tixnimobresi rib li rey li cuan saˈ li sur nak ta̱numta̱k saˈ xbe̱neb li cuanqueb saˈ li norte xban nak ta̱re̱chaniheb. Ut tixqˈueheb nabal chi camsi̱c. Abanan incˈaˈ chic najt ta̱cua̱nk saˈ lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mokon chic li rey li cuan saˈ li norte tixchˈutubeb ut tixcauresiheb lix soldado ut kˈaxal cuiˈchic nabal chiru li queˈpletic junxil. Nak ta̱cuulak xkˈehil ta̱xic cuiˈchic saˈ li sur riqˈuin lix qˈuila soldado ut cua̱nk lix cha̱bil cˈanjeleba̱l re pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nabaleb li tenamit teˈxjunaji ribeb riqˈuineb li cuanqueb saˈ li norte re nak teˈnumta̱k saˈ xbe̱neb li cuanqueb saˈ li sur. Ut cua̱nkeb ajcuiˈ li cui̱nk li incˈaˈ useb xnaˈleb saˈ xya̱nkeb laj Israel. Eb aˈan teˈxjunaji ribeb riqˈuineb li cuanqueb saˈ li norte joˈ quicˈutbesi̱c cha̱cuu saˈ li visión. Abanan eb aˈan incˈaˈ ajcuiˈ teˈxcuy saˈ rukˈeb li cuanqueb saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak li rey li cuan saˈ li norte tixchap jun li tenamit cau rib chi pletic ut tixsut saˈ tzˈac re xrambaleb. Ut incˈaˈ chic teˈxcuy pletic li soldado re li sur, usta kˈaxal cauhak ribeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey li cuan saˈ li norte tixba̱nu li cˈaˈru naraj riqˈuineb. Ut ta̱cana̱k saˈ li cha̱bil naˈajej yechiˈinbil reheb laj Israel ut chixjunil ta̱cana̱k saˈ rukˈ aˈan ut ma̱ ani ta̱ru̱k ta̱colok reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey li cuan saˈ li norte tixtiquib xcˈu̱banquil chanru nak tixchapeb li cuanqueb saˈ li sur. Joˈcan nak tixba̱nu jun li contrato riqˈuineb re ta̱numta̱k saˈ xbe̱neb. Ut tixsumub jun lix rabin riqˈuin li rey li cuan saˈ li sur, abanan incˈaˈ us ta̱e̱lk chiru li tixcˈoxla xba̱nunquil xban nak lix rabin incˈaˈ ta̱oque̱nk chirix lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mokon chic li rey li cuan saˈ li norte tixyal xkˈe chi numta̱c saˈ xbe̱neb li tenamit cuanqueb chire li nimla palau ut ta̱re̱chani nabal. Abanan jun cui̱nk nim xcuanquil tixcuy pletic riqˈuin ut tixcut xxuta̱n li rey li cuan saˈ li norte nak ta̱numta̱k saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey li cuan saˈ li norte ta̱e̱lelik chiru ut yo̱k raj chi sukˈi̱c saˈ lix tenamit. Abanan ta̱cua̱nk xchˈaˈajquilal saˈ be ut incˈaˈ ta̱cuulak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li jun li ta̱oc chokˈ re̱kaj tixtaklaheb laj titzˈol toj saˈ lix tenamiteb laj Israel re nak ta̱biomokˈ. Ut incˈaˈ najt ta̱cua̱nk saˈ xcuanquil xban nak ta̱camsi̱k abanan moco saˈ ple̱t ta ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li jun chic li ta̱oc chokˈ rey, aˈan jun cui̱nk kˈaxal yibru xnaˈleb ut ma̱cuaˈ xcomoneb li nequeˈoc chokˈ rey. Aˈan ta̱oc chokˈ rey xban nak tixbalakˈiheb li tenamit ut tixmuk chiruheb li cˈaˈru cuan saˈ xcˈaˈux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani teˈxyal numta̱c saˈ xbe̱n, teˈsachekˈ. Chanchan ta̱cha̱lk butˈ saˈ xbe̱neb nak tixsacheb. Li cui̱nk aˈan tixsach ru li jun li quiba̱nun re li contrato riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak acak xeˈxba̱nu li contrato riqˈuin, tixbalakˈiheb. Kˈaxal cuiˈchic ta̱nima̱nk xcuanquil usta moco nim ta lix tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi ma̱cˈaˈ saˈ xchˈo̱leb li tenamit li cuanqueb saˈ xya̱lal, li cui̱nk aˈan ta̱oc saˈ eb li cha̱bil naˈajej. Ut tixba̱nu li ma̱ jun sut queˈxba̱nu lix xeˈto̱nil yucuaˈ saˈ eb li tenamit aˈan. Tixchap lix biomal ut tixjeqˈui saˈ xya̱nkeb li nequeˈta̱ken re. Us ta̱e̱lk nak tixchap li ni̱nki tenamit abanan incˈaˈ najt ta̱cua̱nk saˈ cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱recˈa nak cauhak chic rib ut nimak chic xcuanquil li rey li cuan saˈ li norte. Ta̱xic chi pletic riqˈuineb li cuanqueb saˈ li sur. Usta kˈaxal nabaleb li soldado li cuanqueb saˈ li sur, abanan incˈaˈ ajcuiˈ teˈxcuy pletic xban nak cuanqueb saˈ li sur li teˈxbalakˈi lix reyeb ut teˈxcˈayi lix tenamiteb reheb li cuanqueb saˈ li norte.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb ajcuiˈ li nequeˈcuaˈac saˈ me̱x rochben li rey li teˈcˈu̱ba̱nk re chanru nak teˈxsach ru lix cuanquil. Nabaleb lix soldado teˈcamsi̱k ut nabaleb teˈe̱lelik.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cuib chi rey teˈcˈojla̱k chi cuaˈac saˈ jun li me̱x, abanan junes raylal teˈxcˈoxla xba̱nunquil chi ribileb rib. Junes ticˈtiˈ teˈxye chi ribileb rib. Ut ma̱ jun reheb ta̱ru̱k tixba̱nu li cˈaˈru tixcˈoxla xba̱nunquil xban nak toj ma̱jiˈ nacuulac xkˈehil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey li cuan saˈ li norte ta̱sukˈi̱k cuiˈchic saˈ lix tenamit ut tixcˈam nabal li biomal riqˈuin li tixmakˈ chiruheb li cuanqueb saˈ li sur. Ut xicˈ ta̱ril li contrato li quixba̱nu li Dios riqˈuineb laj Israel. Ut tixba̱nu li joˈ qˈuial ta̱raj aˈan nak yo̱k chi sukˈi̱c saˈ xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ta̱cuulak xkˈehil li ac yebil, ta̱xic cuiˈchic saˈ li sur chi pletic. Abanan saˈ li ple̱t aˈan incˈaˈ us ta̱e̱lk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Moco joˈ ta nak queˈpletic xbe̱n cua xban nak nabaleb li soldado teˈcha̱lk Quitim saˈ li ni̱nki jucub re pletic ut teˈxram xbeheb chiruheb. Ut ma̱cˈajoˈ nak teˈxucuak ut teˈsukˈi̱k cuiˈchic saˈ lix tenamiteb. Ut li rey kˈaxal cuiˈchic xicˈ ta̱rileb laj Israel lix tenamit li Dios. Cuanqueb laj Israel teˈxtzˈekta̱na li santil contrato ut teˈkˈaxo̱nk saˈ xya̱nkeb li cuanqueb saˈ li norte. Ut aˈanakeb chic teˈqˈuehok xnaˈleb li rey re xba̱nunquil li incˈaˈ us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li soldado teˈxmux ru lix Templo li Dios joˈ ajcuiˈ li tzˈac li sutsu cuiˈ. Ut ta̱qˈuehekˈ aran saˈ li templo li kˈaxal xiu xiu rilbal. Ut incˈaˈ chic teˈru̱k teˈmayejak saˈ li templo rajlal cutan lix tenamit li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey li cuan saˈ li norte tixbalakˈiheb laj Israel li ac queˈxtzˈekta̱na li santil contrato ut eb aˈan teˈoque̱nk chirix. Abanan li tzˈakal xtenamit li Dios teˈxcacuubresi ribeb chixcolbal ribeb chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb xnaˈleb saˈ xya̱nkeb laj Israel teˈxchˈolob li xya̱lal chiruheb nabal. Abanan cuan teˈcamsi̱k riqˈuin chˈi̱chˈ, cuan teˈcˈatekˈ, cuan teˈelkˈa̱k cˈaˈru reheb, ut cuan teˈchapekˈ ut teˈcˈamekˈ saˈ jalan naˈajej. Abanan incˈaˈ najt teˈrahobtesi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱keb chixcˈulbal li raylal, cuan junju̱nk teˈtenkˈa̱nk reheb ut cua̱nkeb ajcuiˈ nabal li teˈxjunaji rib riqˈuineb re xtenkˈanquileb chi pletic yal xban nak cuan cˈaˈru teˈraj teˈre̱chani.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cuanqueb ajcuiˈ saˈ xya̱nkeb li nequeˈqˈuehoc naˈleb saˈ li tenamit teˈcamsi̱k. Ta̱cˈulma̱nk chi joˈcan yal re xtenkˈanquileb li jun chˈol chic ut re ajcuiˈ nak ta̱cˈutu̱nk li ani tzˈakal ti̱c xchˈo̱l saˈ xya̱nkeb re nak tzˈakalakeb re ru nak ta̱cuulak xkˈehil nak ta̱rakekˈ li raylal li yo̱queb chixcˈulbal joˈ yebil chak xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey li cuan saˈ li norte tixba̱nu li cˈaˈru ta̱raj. Tixnimobresi rib ut tixye nak aˈan kˈaxal nim xcuanquil chiru yalak cˈaˈru chi diosil. Ut tixye ajcuiˈ nak aˈan kˈaxal nim xcuanquil chiru li tzˈakal Dios. Ut chixjunil us ta̱e̱lk chiru toj ta̱cuulak xkˈehil nak li Dios tixqˈue chixtojbal rix lix ma̱c xban nak ac chˈolchˈo nak joˈcan ta̱cˈulma̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey li cuan saˈ li norte tixtzˈekta̱naheb lix dioseb lix xeˈto̱nil yucuaˈ ut tixtzˈekta̱na ajcuiˈ li dios li nequeˈxlokˈoni li ixk. Ma̱ jun li dios tixqˈue xcuanquil xban nak tixcˈoxla nak caˈaj cuiˈ aˈan li kˈaxal nim xcuanquil saˈ xbe̱neb chixjunileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan tixlokˈoni jun li jalanil dios li ma̱ jun cua queˈxlokˈoni lix xeˈto̱nil yucuaˈ xban nak aˈan tixcˈoxla nak li dios aˈan ta̱qˈuehok xmetzˈe̱uheb saˈ li ple̱t. Tixmayeja chiru li dios aˈan li oro, li plata, li terto̱quil pec ut li cˈaˈak chic re ru terto xtzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li nequeˈxlokˈoni li jalanil dios aˈan, aˈaneb li teˈxakaba̱k xban li rey re nak teˈxcol rix lix naˈaj ut tixqˈue xlokˈaleb li nequeˈxcanab rib rubel xcuanquil. Tixqˈueheb xcuanquil ut tixjeqˈui li chˈochˈ reheb chokˈ xkˈajca̱munquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak cuulac re rosoˈjic lix cuanquil li rey li cuan saˈ li norte, li rey li cuan saˈ li sur ta̱xic chi pletic riqˈuin. Chanchan xmetzˈe̱u li cak-sut-ikˈ nak eb li soldado li teˈcha̱lk saˈ li norte teˈoc chi pletic. Riqˈuin xnimal xcuanquileb teˈpletik riqˈuin lix cacua̱y ut lix carruaje ut lix jucub. Chanchan li butˈ nak naxhel rib saˈ li chˈochˈ nak teˈnumta̱k saˈ xbe̱neb nabal chi tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱keb chi xic saˈ li sur, li soldado li teˈcha̱lk saˈ li norte teˈoc saˈ nabal chi tenamit chi pletic. Ut teˈoc aran Israel saˈ li naˈajej yechiˈinbil reheb lix tenamit li Dios. Ut teˈxcamsi nabaleb laj Israel. Abanan eb li tenamit Edom ut Moab ut lix qˈuialeb li ralal xcˈajol laj Amón teˈxcol ribeb chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nabaleb chic li tenamit teˈoc cuiˈ chi pletic ut incˈaˈ teˈxcuy xcolbaleb rib chiruheb li soldado li teˈcha̱lk saˈ li norte. Ut chi moco eb laj Egipto ta̱ru̱k teˈxcol rib chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li soldado li teˈcha̱lk saˈ li norte teˈxmakˈ chixjunil lix biomaleb laj Egipto, joˈ lix oro ut lix plata ut li cˈaˈak chic re ru terto xtzˈak. Ut teˈnumta̱k ajcuiˈ saˈ xbe̱neb li tenamit Libia ut Etiopía.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirix aˈan ta̱cuulak esil riqˈuin li rey li cuan saˈ li norte. Li esil aˈan ta̱cha̱lk chak saˈ li este ut saˈ li norte. Nak ta̱rabi cˈajoˈ nak ta̱oc xcˈaˈux xban. Ut cˈajoˈ nak ta̱cha̱lk xjoskˈil ut ta̱xic chixcamsinquil nabal li tenamit ut chixsachbaleb ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixyi̱b lix muheba̱l saˈ xya̱nkeb li cuib chi palau nachˈ riqˈuin li tzu̱l bar cuan cuiˈ lix Templo li Ka̱cuaˈ. Ut ta̱cuulak xkˈehil nak ta̱osokˈ li rey. Ut aran ta̱ca̱mk ut ma̱ ani chic ta̱tenkˈa̱nk re.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-10.html>&larr;</a>&nbsp;&nbsp;<font class=titleType><b>Daniel (11/12)</b></font>&nbsp;&nbsp;<a href=Simple-Daniel-12.html>&rarr;</a>
</td></tr></table>


</body></html>
