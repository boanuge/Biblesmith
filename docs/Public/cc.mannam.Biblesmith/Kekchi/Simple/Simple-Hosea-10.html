<html><head><title>
Hosea (10/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-9.html>&larr;</a>&nbsp;&nbsp;<font class=titleType><b>Hosea (10/14)</b></font>&nbsp;&nbsp;<a href=Simple-Hosea-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel cˈajoˈ xchakˈal ruheb. Chanchan jun to̱n li uvas naxqˈue nabal li ru ut chiruheb ajcuiˈ aˈan nacˈanjelac. Chanru nak yo̱queb chi biomocˈ, joˈcan ajcuiˈ lix qˈuialeb li artal li queˈxyi̱b. Xban nak cha̱bil lix chˈochˈeb, kˈaxal nabal cuiˈchic li acui̱mk naxqˈue. Ut xban nak nabal li cˈaˈru reheb, nabal ajcuiˈ lix dioseb nequeˈxyi̱b.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan aj caˈ pacˈal uheb xban nak nequeˈxcˈanjela ru li yi̱banbil dios ut nequeˈraj ajcuiˈ cˈanjelac chiru li Ka̱cuaˈ. Joˈcan nak anakcuan li Ka̱cuaˈ tixqˈueheb chixtojbal rix lix ma̱queb. Tixpuqˈui lix artaleb ut tixsacheb ru lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan ma̱cˈaˈ karey, chanqueb li tenamit, xban nak incˈaˈ xkaxucua ru li Ka̱cuaˈ. Ut ¿cˈaˈ ta cuiˈ ru tixba̱nu li rey kiqˈuin? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱cˈaˈ rajbal li cˈaˈru nequeˈxye nak nequeˈxba̱nu li contrato xban nak incˈaˈ nequeˈxba̱nu li cˈaˈru nequeˈxye. Incˈaˈ nequeˈrakoc a̱tin saˈ xya̱lal. Li ma̱usilal li nequeˈxba̱nu nak nequeˈrakoc a̱tin, chanchan li yibru pim nak naqˈuian saˈ xya̱nkeb li acui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Samaria teˈxucuak ut teˈya̱bak xban xrahil xchˈo̱leb nak ta̱sachekˈ li cuacax oro li cuan Bet-avén. Teˈya̱bak ajcuiˈ laj tij li nequeˈxqˈue xchˈo̱l chi cˈanjelac chiru. Cau teˈya̱bak nak ta̱sachekˈ xlokˈal lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cuacax oro ta̱cˈamekˈ Asiria ut ta̱qˈuehekˈ chokˈ xma̱tan li rey Jareb. Eb li ralal xcˈajol laj Efraín teˈcˈutekˈ xxuta̱n. Xuta̱nal teˈe̱lk chixjunileb laj Israel xban nak queˈxqˈue ribeb chi balakˈi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix reyeb laj Samaria ta̱osokˈ joˈ nak na-osoˈ li cuokx saˈ xbe̱n li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rochoch lix dioseb li cuanqueb saˈ xbe̱neb li tzu̱l bar queˈma̱cob cuiˈ laj Israel, telajeˈsachekˈ ru. Ta̱qˈui̱k li pim ut li qˈuix saˈ xbe̱neb lix artal. Ut eb li tenamit teˈoc chixyebal reheb li tzu̱l: Xextˈaneˈ taxak saˈ kabe̱n. Xoe̱muk taxak, chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye reheb laj Israel: —Chalen nak quetiquib chak ma̱cobc aran Gabaa toj chalen anakcuan toj yo̱quex ajcuiˈ chi ma̱cobc chicuu. Ut nak quicuan li ple̱t aran Gabaa riqˈuineb li incˈaˈ useb xnaˈleb, la̱ex incˈaˈ quex-osoˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan nak ta̱cuulak xkˈehil la̱in texinqˈue chixtojbal rix le̱ ma̱c. Eb li jalaneb xtenamit teˈxjunaji ribeb chi numta̱c saˈ e̱be̱n. Ut kˈaxal ra te̱cˈul xban xqˈuial le̱ ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Efraín chanchaneb li ral li cuacax li chˈolaninbil chi us, li cˈaynak chixyekˈinquil li trigo re risinquil li ru saˈ rix. Usta cˈajoˈ xchakˈal ru li rix cux, abanan la̱in tinqˈue li yugo chirix ut tinqˈue chi cˈanjelac chi cau. Tinqˈueheb li ralal xcˈajol laj Judá chixquelonquil li arado ut tinqˈueheb li ralal xcˈajol laj Jacob chixnumsinquil li rastrillo saˈ xbe̱n li chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xinye e̱re: —Li cˈaˈru te̱rau, aˈan ajcuiˈ li te̱kˈol. Sicˈomak li ti̱quilal ut texcuosobtesi xban nak niquine̱lokˈoni. Chanchan nak te̱trabaji li chˈochˈ ut tex-a̱uk ut cha̱bil li cˈaˈru te̱kˈol. Anakcuan xcuulac xkˈehil nak texsukˈi̱k cuiqˈuin, ut la̱in texincˈul cuiˈchic ut tinqˈue xti̱quilal e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan la̱ex incˈaˈ xexcuan saˈ ti̱quilal. Xeba̱nu li ma̱usilal ut kˈaxal ra te̱cˈul xban li ticˈtiˈic. Li cˈaˈru xerau, aˈan ajcuiˈ li xekˈol. Incˈaˈ cˈojcˈo e̱chˈo̱l cuiqˈuin. Cˈojcˈo ban e̱chˈo̱l xban nak kˈaxal nabaleb le̱ soldado.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cha̱lk li ple̱t saˈ e̱be̱n ut chixjunileb li xni̱nkal ru cab li nequecol cuiˈ e̱rib talajeˈsachekˈ. Te̱cˈul joˈ quicˈulman saˈ eb li cutan nak li rey Salmán quixsach li tenamit Bet-arbel nak quicuan li ple̱t ut eb li naˈbej joˈqueb ajcuiˈ lix cocˈaleb quilajeˈcamsi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ te̱cˈul la̱ex aj Israel li cuanquex Bet-el xban xqˈuial le̱ ma̱usilal. Saˈ li ekˈela nak ta̱ticla̱k li ple̱t, aˈan ajcuiˈ li ho̱nal nak ta̱camsi̱k le̱ rey.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-9.html>&larr;</a>&nbsp;&nbsp;<font class=titleType><b>Hosea (10/14)</b></font>&nbsp;&nbsp;<a href=Simple-Hosea-11.html>&rarr;</a>
</td></tr></table>


</body></html>
