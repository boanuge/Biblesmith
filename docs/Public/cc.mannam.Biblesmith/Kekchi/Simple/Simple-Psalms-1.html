<html><head><title>
Psalms (1/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Psalms (1/150)</b></font>&nbsp;&nbsp;<a href=Simple-Psalms-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Us xak re li cui̱nk li incˈaˈ naxcˈu̱luban xtacchiˈ li incˈaˈ useb xnaˈleb. Us xak re li cui̱nk li incˈaˈ naxjunaji rib riqˈuineb laj ma̱c chi moco naxjunaji rib riqˈuineb li nequeˈhoboc re li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nasahoˈ ban xchˈo̱l riqˈuin lix chakˈrab li Ka̱cuaˈ. Cuan lix chakˈrab li Dios saˈ xchˈo̱l chi kˈek chi cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk aˈan chanchan jun li cheˈ aubil chire li rok haˈ. Li cheˈ aˈan incˈaˈ nachakic. Nau̱chin saˈ xkˈehil ut lix xak incˈaˈ nakˈanoˈ ru. Ut li naru̱chin nache̱coˈ chi cha̱bil. Joˈcan nak li cui̱nk li naxcˈoxla lix chakˈrab li Dios, us na-el riqˈuin chixjunil li naxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Moco joˈcaneb ta li incˈaˈ useb xnaˈleb. Eb aˈan chanchaneb lix mokoj ixim li nacˈameˈ xban ikˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li incˈaˈ useb xnaˈleb incˈaˈ teˈcolekˈ chiru li rakba a̱tin ta̱cha̱lk saˈ xbe̱neb. Teˈqˈuehekˈ ban chixtojbal rix lix ma̱queb. Li Dios ta̱risiheb laj ma̱c saˈ xya̱nkeb li ti̱queb xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios na-iloc reheb li ti̱queb xchˈo̱l, ut li incˈaˈ useb xnaˈleb teˈsachekˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Psalms (1/150)</b></font>&nbsp;&nbsp;<a href=Simple-Psalms-2.html>&rarr;</a>
</td></tr></table>


</body></html>
