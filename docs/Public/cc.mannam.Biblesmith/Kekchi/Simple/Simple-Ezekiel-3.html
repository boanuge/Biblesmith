<html><head><title>
Ezekiel (3/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-2.html>&larr;</a>&nbsp;&nbsp;<font class=titleType><b>Ezekiel (3/48)</b></font>&nbsp;&nbsp;<a href=Simple-Ezekiel-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye cue li Dios: —At ralal cui̱nk, tzaca li hu aˈin li yo̱quin chixqˈuebal a̱cue. Ayu ut ta̱ye li cua̱tin reheb li ralal xcˈajol laj Israel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quinte li cue ut quixqˈue chintzaca li hu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye cue: —At ralal cui̱nk, tzaca li hu aˈin li yo̱quin chixqˈuebal a̱cue. Ta̱tzaca re nak naru tatnujak, chan. La̱in quintzaca li hu ut quiˈ saˈ li cue quicana joˈ li xyaˈal cab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ cue: —At ralal cui̱nk, ayu riqˈuineb laj Israel ut ta̱ye li cua̱tin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in incˈaˈ yo̱quin cha̱taklanquil saˈ junak tenamit chˈaˈaj xtaubal ru li ra̱tinoba̱leb, chi moco saˈ junak tenamit incˈaˈ ta̱nau ra̱tinanquileb. Yo̱quin ban cha̱taklanquil riqˈuineb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ yo̱quin cha̱taklanquil saˈ eb li tenamit li chˈaˈaj xtaubal ru li ra̱tinoba̱leb. Ut cui ta tatintakla saˈ eb li tenamit aˈan, eb aˈan teˈrabi raj li cˈaˈru ta̱ye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Israel incˈaˈ teˈraj rabinquil li cˈaˈru ta̱ye xban nak incˈaˈ nequeˈraj rabinquil li cˈaˈru ninye la̱in. Chixjunileb laj Israel, aˈan cauheb xchˈo̱l ut cauheb li ra̱m.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak la̱in tinqˈue xcacuilal a̱chˈo̱l. Tixkˈax xcacuil xchˈo̱leb aˈan. Numtajenak la̱ cacuilal tinqˈue la̱in chiru xcacuilal eb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nabal la̱ cacuilal tinqˈue. Chanchan xcacuilal li pec. Chanchan xcacuilal li terto̱quil pec diamante xcˈabaˈ. Incˈaˈ tatxucuak chiruheb xban nak li tenamit aˈan aj kˈetoleb a̱tin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye ajcuiˈ cue: —At ralal cui̱nk, chacuabi chi us chixjunil li tinye a̱cue ut chicana̱k saˈ a̱chˈo̱l li cua̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ayu riqˈuineb laj Israel la̱ cuech tenamitil li cuanqueb chi pre̱xil. Ta̱ye reheb: Joˈcaˈin xye li Ka̱cuaˈ Dios. Usta teˈrabi usta incˈaˈ, abanan la̱at ta̱ye reheb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix musikˈ li Dios quinixcuaclesi ut chicuix quicuabi jun xya̱b cux chanchan nak na-ecˈan li ca̱k ut quixye: —Chinima̱k ta lix lokˈal li Ka̱cuaˈ toj saˈ lix naˈaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quicuabi ajcuiˈ nak qui-ecˈan nak queˈxcˈul rib lix xiqˈueb li chanchaneb ángel. Ut queˈecˈan ajcuiˈ li rueda li cuanqueb chiruheb. Kˈaxal cau queˈecˈan. Chanchan nak na-ecˈan li ca̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quinixcˈam lix musikˈ li Dios. Ut la̱in quinco̱in chi ra saˈ inchˈo̱l ut chi yo̱ injoskˈil. Abanan li Ka̱cuaˈ yo̱ chixqˈuebal xcacuil inchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quincuulac riqˈuineb laj Israel li cuanqueb chi pre̱xil aran Tel-abib, li cuan chire li nimaˈ Quebar. Ut quincuan cuukub cutan saˈ xya̱nkeb chi sachso inchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ xcuuk li cutan li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>—At ralal cui̱nk, la̱in xatinxakab chi cˈanjelac joˈ aj ilol reheb li tenamit Israel. La̱at ta̱cuabi li cˈaˈru tinye a̱cue ut ta̱chˈolob li xya̱lal chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak la̱in tinteneb ca̱mc saˈ xbe̱n li yo̱ chixba̱nunquil ma̱usilal, la̱at tento nak ta̱ye re nak incˈaˈ us yo̱ re nak tixcanab li ma̱usilal ut incˈaˈ ta̱ca̱mk. Ut cui la̱at incˈaˈ ta̱ye re ut cui li jun aˈan ta̱ca̱mk xban li ma̱usilal, a̱ma̱c la̱at nak ta̱ca̱mk saˈ li ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui la̱at ta̱chˈolob li xya̱lal chiru li incˈaˈ us xnaˈleb ut cui aˈan incˈaˈ tixcanab xba̱nunquil li ma̱usilal ut incˈaˈ tixjal xcˈaˈux, aˈan ta̱ca̱mk xban lix ma̱usilal. Ma̱cuaˈ chic la̱at cuan a̱ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui cuan junak ti̱c xchˈo̱l ta̱oc chixba̱nunquil li ma̱usilal ut la̱in tincanab chi tˈanecˈ, aˈan ta̱ca̱mk cui la̱at incˈaˈ ta̱chˈolob xya̱lal chiru. Ta̱ca̱mk xban lix ma̱usilal ut incˈaˈ ta̱julticokˈ cue li us li quixba̱nu. Ut saˈ a̱be̱n la̱at ta̱cana̱k lix camic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui la̱at ta̱qˈue xnaˈleb li ti̱c xchˈo̱l ut ta̱ye re nak incˈaˈ ta̱ma̱cobk, aˈan incˈaˈ ta̱ma̱cobk ut ta̱cua̱nk xyuˈam xban nak qˈuebil xnaˈleb. La̱at ma̱cˈaˈ ma̱c saˈ a̱be̱n, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixqˈue xcacuilal inchˈo̱l ut quixye cue: —Anakcuan tatxic saˈ li cˈaleba̱l ut aran tina̱tinak a̱cuiqˈuin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinco̱in saˈ li cˈaleba̱l. Ut nak quincuulac aran, quicuil cuiˈchic lix lokˈal li Dios joˈ nak quixcˈut chicuu chire li nimaˈ Quebar. Ut la̱in quinhupub cuib saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quichal cuiqˈuin lix musikˈ li Dios ut quinixxakab. Ut quia̱tinac cuiqˈuin ut quixye cue: —Tatxic saˈ la̱ cuochoch ut ta̱tzˈap a̱cuib aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱at, at ralal cui̱nk, tateˈxbacˈ riqˈuin cˈa̱m. Aˈan retalil nak incˈaˈ ta̱ru̱k tat-e̱lk saˈ xya̱nkeb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinba̱nu̱nk re nak tixletz rib li ruˈuj a̱cuakˈ saˈ a̱cue ut incˈaˈ chic tat-a̱tinak. Incˈaˈ chic tatru̱k chixkˈusbaleb, xban nak kˈetkˈet aj tenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in tatinqˈue cuiˈchic chi a̱tinac nak tinye a̱cue cˈaˈru ta̱ye. La̱at ta̱ye reheb: Joˈcaˈin xye li Ka̱cuaˈ Dios. Cui la̱ex nequeraj abi̱nc, chex-abi̱nk. Ut cui incˈaˈ nequeraj abi̱nc, mex-abin, xban nak la̱ex jun tenamit kˈetkˈetex.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-2.html>&larr;</a>&nbsp;&nbsp;<font class=titleType><b>Ezekiel (3/48)</b></font>&nbsp;&nbsp;<a href=Simple-Ezekiel-4.html>&rarr;</a>
</td></tr></table>


</body></html>
