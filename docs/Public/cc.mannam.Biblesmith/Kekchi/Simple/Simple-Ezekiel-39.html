<html><head><title>
Ezekiel (39/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-38.html>&larr;</a>&nbsp;&nbsp;<font class=titleType><b>Ezekiel (39/48)</b></font>&nbsp;&nbsp;<a href=Simple-Ezekiel-40.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>At ralal cui̱nk, ta̱ye resil li raylal li ta̱cha̱lk saˈ xbe̱n laj Gog. Ye re nak la̱in li nimajcual Dios ninye chi joˈcaˈin. La̱in yo̱ injoskˈil saˈ a̱be̱n, at Gog. La̱at li kˈaxal nim a̱cuanquil saˈ xbe̱neb laj Mesec ut saˈ xbe̱neb laj Tubal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tatcuisi chak saˈ la̱ naˈaj li cuan saˈ li norte ut tatintakla chi pletic riqˈuineb li cuanqueb saˈ eb li tzu̱l li cuanqueb Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tincuisi la̱ tzimaj li cuan saˈ la̱ tzˈe ukˈ ut tincuisi ajcuiˈ saˈ la̱ nim ukˈ li cheˈ li kˈes ruˈuj li nacuteˈ riqˈuin tzimaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li tzu̱l li cuanqueb Israel tatcamsi̱k a̱cuochbeneb la̱ soldado, joˈ eb ajcuiˈ li jun chˈol chic tenamit li yo̱keb chi tenkˈa̱nc a̱cue. Ut tincanabeb le̱ tibel chixtiuheb li soˈsol ut eb li joskˈ aj xul li cuanqueb saˈ qˈuicheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at tatcamsi̱k saˈ li cˈaleba̱l. La̱in li nimajcual Dios ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tintakla li xam saˈ xbe̱neb li cuanqueb Magog ut saˈ xbe̱neb ajcuiˈ li cuanqueb chi cˈojcˈo xchˈo̱leb chire li palau. Ut eb aˈan teˈxqˈue retal nak la̱in li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin li cˈaˈru tinba̱nu tincˈutbesi chiruheb lin tenamit Israel nak lin cˈabaˈ, aˈan Santo. Incˈaˈ chic tinqˈue chi muxecˈ lin santil cˈabaˈ. Ut chixjunileb li xni̱nkal ru tenamit teˈxqˈue retal nak la̱in li Ka̱cuaˈ lix santil Dioseb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l cuulac re xkˈehil nak ta̱cˈulma̱nk li cˈaˈru yo̱quin chixyebal e̱re, chan li Ka̱cuaˈ li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li tenamit li cuanqueb Israel teˈe̱lk chi be̱c saˈ cˈaleba̱l. Teˈxxoc re teˈxcˈat chokˈ xsiˈ li cheˈ re pletic ut eb li tzimaj ut li cˈaˈak chic re ru quicˈanjelac re pletic. Chiru cuukub chihab yo̱keb chixcˈatbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ teˈxic aj siˈ saˈ cˈaleba̱l, chi moco teˈxyocˈ xsiˈeb saˈ qˈuicheˈ xban nak teˈxcˈat chokˈ xsiˈeb li cˈaˈru quicˈanjelac re pletic. Ut teˈxmakˈ chiruheb li xicˈ nequeˈiloc reheb li cˈaˈru quimakˈeˈ chiruheb laj Israel junxil, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —Saˈ eb li cutan nak ta̱cˈulma̱nk aˈin, la̱in tinqˈue xnaˈaj laj Gog re ta̱mukekˈ cuiˈ aran Israel saˈ li ru takˈa li nequeˈnumeˈ cuiˈ li nequeˈxic saˈ li este jun pacˈal li palau Mar Muerto. Aran ta̱mukekˈ laj Gog rochbeneb li qˈuila soldado. Xban aˈan incˈaˈ chic ta̱ru̱k teˈnumekˈ li tenamit. “Hamón-gog” ta̱qˈuehekˈ chokˈ xcˈabaˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel yo̱keb chixmukbal li camenak chiru cuukub po re teˈxsabesi li naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li tenamit Israel teˈxmukeb li camenak. Ut li cutan aˈan teˈxninkˈei nak ta̱qˈuehekˈ inlokˈal la̱in, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak acak xnumeˈ li cuukub po, teˈxsicˈ ruheb li cui̱nk li teˈxic chixbeninquil li naˈajej chi rilbal ma toj cuanqueb li camenak li toj ma̱jiˈ mukbileb re teˈxsabesi chi us li naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Telajeˈnumekˈ yalak bar saˈ li naˈajej ut teˈxqˈue retalil lix bakeleb li camenak li teˈxtau re nak eb laj mukunel teˈxmuk saˈ li ru takˈa Hamón-gog.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chi joˈcaˈin teˈxsabesi chi us li naˈajej. Ut aran ta̱cua̱nk jun li tenamit Hamona xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nimajcual Dios quixye cue; —At ralal cui̱nk, bokeb li joskˈ aj xul ut eb li qˈuila pa̱y ru li xul li nequeˈrupupic re teˈcha̱lk saˈ li mayejac li yo̱quin chixcauresinquil. Aˈan jun nimla mayejac saˈ eb li tzu̱l li cuanqueb Israel. Ta̱cua̱nk li tib re teˈxtiu ut ta̱cua̱nk li quicˈ re teˈrucˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxtiu xtibeleb li ni̱nkeb xcuanquil, ut teˈrucˈ xquiqˈueleb li queˈtaklan saˈ ruchichˈochˈ. Chanchanakeb li carner ut li toro ut li chiba̱t, li queˈqˈuiresi̱c Basán, li ni̱nkeb xtibel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li mayejac li yo̱quin chixcauresinquil teˈxtzaca li xe̱bul toj retal teˈnujak. Teˈrucˈ li quicˈ toj retal teˈnujak. Chanchan teˈcala̱k xban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈcuaˈak toj retal teˈcˈojla̱k xchˈo̱leb. Cua̱nk nabal li tzacae̱mk chokˈ reheb. Cua̱nk xtibeleb li cacua̱y, ut lix tibeleb li ni̱nkeb xcuanquil li nequeˈxic chirixeb li cacua̱y, joˈ ajcuiˈ lix tibeleb li soldados, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincˈutbesi lin lokˈal chiruheb chixjunileb li xni̱nkal ru tenamit. Ut chixjunileb teˈril lin cuanquil nak la̱in tinrakok a̱tin saˈ xbe̱neb saˈ ti̱quilal ut tinqˈueheb chixtojbal lix ma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chalen saˈ li cutan aˈan eb laj Israel teˈxqˈue retal nak la̱in li Ka̱cuaˈ lix Dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li xni̱nkal ru tenamit teˈxnau nak eb laj Israel queˈcˈameˈ chi pre̱xil saˈ jalan tenamit xban li ma̱usilal queˈxba̱nu nak queˈxkˈetkˈeti ribeb chicuu. Joˈcan nak la̱in xincanabeb xjuneseb. Xinkˈaxtesiheb saˈ rukˈeb li xicˈ nequeˈiloc reheb ut eb laj Israel queˈcamsi̱c saˈ li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quinqˈueheb chixcˈulbal li raylal aˈ yal chanru xcˈulubeb xban lix yibal ru xnaˈlebeb ut xban lix ma̱usilaleb. Xban aˈan nak quincanabeb xjuneseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios quixye: —Abanan anakcuan la̱in tincuuxta̱na cuiˈchic ruheb laj Israel li ralal xcˈajol laj Jacob, li joˈ qˈuial incˈaˈ queˈcamsi̱c. La̱in teˈcuisi chi pre̱xil re nak ta̱qˈuehekˈ xlokˈal lin santil cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak cua̱nkeb chic saˈ lix tenamiteb ut ma̱ ani chic yo̱k chi chˈiˈchˈiˈi̱nc reheb ta̱julticokˈ reheb li ma̱usilal queˈxba̱nu. Ut teˈxuta̱na̱k xban nak quineˈxtzˈekta̱na nak queˈxkˈetkˈeti ribeb chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tincuisiheb lin tenamit saˈ lix naˈajeb li xicˈ nequeˈiloc reheb. Tincuisiheb saˈ eb li naˈajej li cuanqueb cuiˈ anakcuan. La̱in tinba̱nu aˈin re nak lix ni̱nkal ru tenamit teˈxqˈue retal nak la̱in jun Dios Santo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb lin tenamit teˈxqˈue retal nak la̱in li Ka̱cuaˈ lix Dioseb. Teˈxqˈue retal xban nak la̱in quincanaban reheb chi cˈamecˈ chi pre̱xil saˈ jalan tenamit. Abanan anakcuan tebinchˈutub cuiˈchic ruheb ut tebinqˈue cuiˈchic chi cua̱nc saˈ lix tenamiteb. Ma̱ jun reheb ta̱cana̱k saˈ li naˈajej li cuanqueb cuiˈ chi pre̱xil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut ma̱ jaruj chic tincanabeb xjuneseb xban nak tinqˈue lin musikˈ reheb li ralal xcˈajol laj Israel, chan li nimajcual Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-38.html>&larr;</a>&nbsp;&nbsp;<font class=titleType><b>Ezekiel (39/48)</b></font>&nbsp;&nbsp;<a href=Simple-Ezekiel-40.html>&rarr;</a>
</td></tr></table>


</body></html>
