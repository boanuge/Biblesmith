<html><head><title>
1Samuel (4/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-3.html>&larr;</a>&nbsp;&nbsp;<font class=titleType><b>1Samuel (4/31)</b></font>&nbsp;&nbsp;<a href=Simple-1Samuel-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixye reheb laj Israel li cˈaˈru quiyeheˈ re xban li Ka̱cuaˈ. Saˈ eb li cutan aˈan eb laj filisteo queˈxchˈutub ribeb re nak teˈxic chi pletic riqˈuineb laj Israel. Eb laj Israel queˈxyi̱b lix muheba̱leb saˈ li naˈajej Eben-ezer ut eb laj filisteo queˈxyi̱b lix muheba̱leb saˈ li naˈajej Afec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj filisteo queˈxtiquib pletic. Cau queˈpletic toj retal queˈnumta saˈ xbe̱neb laj Israel. Ca̱hib mil na chi soldado aj Israel queˈcamsi̱c saˈ li ple̱t aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel li incˈaˈ queˈcamsi̱c queˈsukˈi saˈ lix muheba̱leb. Eb li nequeˈcˈamoc be saˈ xya̱nkeb laj Israel queˈxye: —¿Cˈaˈut nak li Ka̱cuaˈ xoxkˈaxtesi saˈ rukˈeb laj filisteos? Toxic Silo ut takacˈam chak arin li Lokˈlaj Ca̱x re nak cua̱nk saˈ kaya̱nk ut li Ka̱cuaˈ toxcol chiruheb li xicˈ nequeˈiloc ke, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈxtaklaheb li cui̱nk aran Silo re nak teˈxcˈam chak lix Lokˈlaj Ca̱x li nimajcual Dios, li cuan li cuib chi querubines saˈ xbe̱n. Ut eb laj Ofni ut laj Finees, li cuib chi ralal laj Elí, yo̱queb chi cha̱lc chixcˈatk li Lokˈlaj Ca̱x.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak queˈsahoˈ saˈ xchˈo̱leb laj Israel nak quicuulac li Lokˈlaj Ca̱x riqˈuineb. Qui-ecˈan li chˈochˈ nak queˈxjap reheb xban xsahil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj filisteo queˈrabi nak yo̱queb chixjapbal reheb ut queˈxye: —¿Cˈaˈut nak yo̱queb chixjapbal reheb laj Israel? chanqueb. Ut queˈrabi resil nak ac xeˈxcˈam chak li Lokˈlaj Ca̱x saˈ lix naˈajeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak queˈxucuac ut queˈxye: —Li Dios cuan saˈ xya̱nkeb. Ma̱ jun sut quicˈulman joˈ aˈin. Anakcuan xo-osoˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ani ta̱ru̱k ta̱colok ke chiruheb lix dioseb li ni̱nkeb xcuanquil? Eb li dios aˈan, aˈan eb li queˈtaklan re nabal li raylal saˈ xbe̱neb laj Egipto saˈ li chaki chˈochˈ ut queˈxsach ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cauhak taxak kachˈo̱l la̱o aj filisteos. Cau taxak topletik riqˈuineb re nak incˈaˈ teˈnumta̱k saˈ kabe̱n. Ma̱re anchal tocana̱k rubel xcuanquileb joˈ nak xeˈcuan rubel kacuanquil la̱o, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak eb laj filisteos queˈpletic chi cau ut queˈnumta saˈ xbe̱neb laj Israel. Eb laj Israel queˈe̱lelic chiruheb ut queˈco̱eb saˈ lix muheba̱leb. Abanan kˈaxal cuiˈchic nabaleb li queˈcamsi̱c. Laje̱b xcaˈcˈa̱l mil (30,000) eb laj Israel li nequeˈxic chi rokeb queˈcam saˈ li cutan aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj filisteo queˈxcˈam li Lokˈlaj Ca̱x ut queˈxcamsi laj Ofni ut laj Finees, li cuib chi ralal laj Elí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun li cui̱nk xcomoneb li ralal xcˈajol laj Benjamín quie̱lelic chiruheb laj filisteo. Co̱ saˈ a̱nil ut saˈ ajcuiˈ li cutan aˈan quicuulac Silo. Ac xpej li rakˈ ut xqˈue li poks saˈ xjolom retalil nak ra saˈ xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicuulac Silo, laj Elí chunchu chire li be. Yo̱ xcˈaˈux chirix li Lokˈlaj Ca̱x. Li cui̱nk quixye reheb li tenamit cˈaˈru quicˈulman. Cˈajoˈ nak queˈxucuac ut queˈxjap reheb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Elí quirabi li choki̱nc ut quixye: —¿Cˈaˈut nak yo̱queb chixjapbal reheb li tenamit? chan. Ut li cui̱nk co̱ saˈ a̱nil riqˈuin laj Elí re nak tixye re cˈaˈru quicˈulman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Elí ac ti̱x chic chi us. Cuakxaklaju roˈcˈa̱l (98) chihab cuan re. Ut incˈaˈ chic na-iloc li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cui̱nk quixye re: —La̱in xine̱lelic chiruheb laj Filisteo anakcuan ut xinchal saˈ a̱nil, chan. Laj Elí quixye re li cui̱nk: —¿Cˈaˈru xcˈulman? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li cui̱nk quixye re: —Eb laj filisteo xeˈnumta saˈ xbe̱neb laj Israel. Nabaleb li kech solda̱dil xeˈcam. Ut xeˈcamsi̱c la̱ cualal cuib, laj Ofni ut laj Finees. Ut eb laj filisteos xeˈxcˈam li Lokˈlaj Ca̱x, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak laj Elí quirabi nak quicˈameˈ li Lokˈlaj Ca̱x xbaneb laj filisteo, quitˈaneˈ saˈ li tem li chunchu cuiˈ chire li oqueba̱l. Nak quitˈaneˈ chirix, quitokeˈ lix cux ut quicam xban nak ac ti̱x chic ut nim xtibel. Caˈcˈa̱l chihab quirakoc a̱tin saˈ xbe̱neb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ralib laj Elí, li rixakil laj Finees, aˈan yaj aj ixk ut ac cuulac re xkˈehil nak ta̱qˈuira̱k. Nak quirabi resil nak quicˈameˈ li Lokˈlaj Ca̱x ut nak queˈcam lix be̱lom ut laj Elí, quiticla lix raylal saˈ junpa̱t ut quiyoˈla lix cˈulaˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ixk li yo̱queb chi iloc re queˈxqˈue retal nak ca̱mc re li naˈbej ut queˈxye re: —Matxucuac. Xyoˈla jun a̱cˈulaˈal te̱lom, chanqueb. Abanan li naˈbej incˈaˈ quichakˈoc. Quixsach xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixqˈue aj Icabod chokˈ xcˈabaˈ li cˈulaˈal ut quixye: “Lix lokˈal li Dios qui-el saˈ xya̱nkeb laj Israel”. Quixye chi joˈcan xban nak quicˈameˈ li Lokˈlaj Ca̱x xban jalan tenamit, ut queˈcam lix be̱lom ut laj Elí, lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye nak qui-el xlokˈal eb laj Israel xban nak quicˈameˈ lix Lokˈlaj Ca̱x li Ka̱cuaˈ xban jalan tenamit.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-3.html>&larr;</a>&nbsp;&nbsp;<font class=titleType><b>1Samuel (4/31)</b></font>&nbsp;&nbsp;<a href=Simple-1Samuel-5.html>&rarr;</a>
</td></tr></table>


</body></html>
