<html><head><title>
Leviticus (6/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-5.html>&larr;</a>&nbsp;&nbsp;<font class=titleType><b>Leviticus (6/27)</b></font>&nbsp;&nbsp;<a href=Simple-Leviticus-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>(-2) Li Ka̱cuaˈ Dios quixye re laj Moisés: —Nak junak cristian ta̱ma̱cobk riqˈuin xbalakˈinquil li ras ri̱tzˈin malaj ut riqˈuin elkˈac, aˈan cuan xma̱c chiru li Ka̱cuaˈ. Cui tixcˈul li cˈaˈak re ru re tixcˈu̱la ut incˈaˈ chic ta̱raj xkˈaxtesinquil nak ta̱patzˈekˈ re, malaj ut tixrahobtesi li ras ri̱tzˈin, aˈan cuan xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui tixtau junak cˈaˈak re ru chi tzˈektzˈo ut ta̱ticˈtiˈik ut tixye nak incˈaˈ quixtau, riqˈuineb chixjunil li cˈaˈak re ru aˈin tixba̱nu, ta̱ma̱cobk chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak nama̱cob riqˈuin xba̱nunquil li ma̱c aˈin, tento nak tixqˈue re̱kaj li quirelkˈa, malaj ut tixkˈaxtesi li quixcˈu̱la junxil, malaj ut tixkˈaxtesi li quixxoc chi tzˈektzˈo li incˈaˈ quixcˈut.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixkˈaxtesi chixjunil li joˈ qˈuial quixcˈul riqˈuin balakˈi̱nc ut tixtoj ajcuiˈ ral li tumin. Tixtoj ju̱nk may ral li ju̱nk ciento re chixjunil li quirelkˈa. Tixkˈaxtesi chixjunil li cˈaˈak re ru aˈin saˈ li cutan nak ta̱mayejak chiru li Dios re xtojbal rix li ma̱c li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tento nak tixqˈue chokˈ xmayej junak li carner te̱lom tzˈakal re ru li tixsicˈ saˈ xya̱nk lix queto̱mk. Ut laj tij tixbir rix lix tzˈak li xul aˈan. Tixcˈam lix mayej riqˈuin laj tij re nak tixmayeja chokˈ re xtzˈa̱manquil xcuybal li ma̱c li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tij tixcˈat li mayej aˈin re xtojbal rix lix ma̱c li ani quixba̱nu junak reheb li ma̱c aˈin, ut ta̱cuyekˈ xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Ta̱ye re laj Aarón ut eb li ralal nak joˈcaˈin nak teˈxqˈue li cˈatbil mayej. Li xul li teˈxcˈat teˈxcanab saˈ li xam saˈ xbe̱n li artal. Aran yo̱k chi cˈatc ta̱numekˈ li kˈojyi̱n toj ta̱sake̱uk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj tij tixqˈue li akˈej lino chirix. Tixqˈue lix ta lix cue̱x. Nak ac x-osoˈ xcˈatic li mayej, ta̱risi li cha li cuan saˈ xbe̱n li artal ut tixqˈue chixcˈatk li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix aˈan ta̱risi li akˈej lino chirix ut tixqˈue jalan chic li rakˈ chirix. Ut tixcˈam li cha chirix li naˈajej li cuanqueb cuiˈ lix muheba̱leb li tenamit saˈ li naˈajej li incˈaˈ muxbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li xam li cuan saˈ xbe̱n li artal junelic lochlo̱k. Incˈaˈ ta̱chupk. Laj tij tixqˈue li siˈ saˈ xbe̱n li artal rajlal ekˈela. Ut tixqˈue ajcuiˈ li cˈatbil mayej ut li xe̱b saˈ xbe̱n chokˈ re li mayej re xcˈambaleb rib saˈ usilal riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li xam li cua̱nk saˈ li artal junelic lochlo̱k. Incˈaˈ ta̱chupk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye re laj Moisés: —Aˈan aˈin li chakˈrab chirix li mayej cˈaj. Eb laj tij li ralaleb laj Aarón teˈxqˈue li mayej saˈ li artal chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj tij tixqˈue jun mo̱chˈak li cha̱bil cˈaj li ac qˈuebil chokˈ mayej. Tixqˈue ajcuiˈ li aceite ut li incienso li na-oc saˈ xbe̱n li mayej. Tixcˈat saˈ xbe̱n li artal chokˈ retalil nak kˈaxtesinbil re li Ka̱cuaˈ lix comon li mayej. Ut li mayej aˈan, aˈan jun sununquil mayej nacuulac chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li joˈ qˈuial chic li mayej li ta̱elaˈa̱nk, teˈxtzaca laj Aarón ut eb li ralal chi ma̱cˈaˈ xchˈamal. Teˈxtzaca saˈ jun li naˈajej lokˈ. Teˈxtzaca chiru li neba̱l li cuan chiru li Santil Naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak teˈxyi̱b li caxlan cua aˈin incˈaˈ teˈxqˈue xchˈamal. La̱in xinqˈue li mayej aˈin chokˈ reheb xban nak aˈan li tento teˈtzˈak. Li mayej aˈin kˈaxal lokˈ joˈ xlokˈal li cuib chi mayej li nequeˈxqˈue re xtzˈa̱manquil xcuybal lix ma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb li ralal laj Aarón naru teˈxtzaca li tzacae̱mk aˈin. Aˈin jun li chakˈrab cua̱nk chi junelic chokˈ reheb. Eb aˈan li naru teˈtzaca̱nk re xcomoneb li mayej aˈin li nequeˈcˈateˈ chiru li Ka̱cuaˈ. Cui li mayej aˈin ta̱nak saˈ xbe̱n cˈaˈak re ru, santobresinbil teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Aˈan aˈin li mayej li teˈxqˈue laj Aarón ut eb li ralal saˈ li cutan nak teˈxakaba̱k chokˈ aj tij: ca̱hib libra riqˈuin media libra li cha̱bil cˈaj. Yijach teˈxqˈue ekˈela ut yijach teˈxqˈue ecuu. Ut aˈin teˈxba̱nu rajlal cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxqˈue saˈ xartin li caxlan cua aˈin li qˈuebil aceite riqˈuin. Ut nak acak xchakˈak te̱cˈam chi pedasinbil chokˈ e̱mayej ut te̱qˈue chiru li Ka̱cuaˈ. Ut aˈanak jun sununquil mayej chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj tij li ta̱xakaba̱k chokˈ re̱kaj laj Aarón saˈ xya̱nkeb li ralal tixqˈue li mayej aˈin joˈ quixba̱nu laj Aarón xban nak aˈin jun xchakˈrab li Ka̱cuaˈ tento teˈxba̱nu junelic. Ut ta̱cˈatekˈ chixjunil li mayej li tixqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li mayej cˈaj li teˈxqˈue laj tij saˈ xcˈabaˈeb aˈan ta̱cˈatekˈ chixjunil. Incˈaˈ naru teˈxtzaca.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye re laj Aarón ut eb li ralal: Aˈan aˈin li chakˈrab chirix li mayej li teˈxqˈue re xtzˈa̱manquil xcuybal li ma̱c. Li xul li teˈxqˈue chokˈ xmayej teˈxcamsi chiru li Ka̱cuaˈ saˈ li naˈajej li nequeˈxcamsi cuiˈ li xul li nequeˈxqˈue chokˈ cˈatbil mayej. Li mayej aˈin, aˈan santobresinbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li mayej li tixqˈue laj tij re xtzˈa̱manquil xcuybal xma̱queb, aˈan ta̱ru̱k tixtzaca li tib aˈan. Tento nak tixtzaca saˈ li naˈajej santo saˈ li neba̱l re li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui li tib aˈin ta̱nak saˈ xbe̱n cˈaˈak re ru, santobresinbil chic ta̱cana̱k li cˈaˈak re ru ta̱nak cuiˈ. Ut cui li quicˈ ta̱nak chiru li rakˈeb tento nak teˈxpuchˈ saˈ junak naˈajej santo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui saˈ chˈochˈ ucˈal teˈxchik li mayej tib, tento nak teˈxjor li ucˈal aˈan. Abanan cui teˈxchik li tib saˈ junak ucˈal chˈi̱chˈ, tento nak teˈxjiˈ xsaˈ chi us ut teˈxchˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li mayej aˈin santobresinbil. Caˈaj cuiˈ eb laj tij ut eb li ralal naru nequeˈtzacan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naru nequeˈxtzaca li mayej tib li quicˈameˈ lix quiqˈuel saˈ li Lokˈlaj Santil Naˈajej re xtzˈa̱manquil xcuybal xma̱queb. Tento nak teˈxcˈat chixjunil li mayej aˈin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-5.html>&larr;</a>&nbsp;&nbsp;<font class=titleType><b>Leviticus (6/27)</b></font>&nbsp;&nbsp;<a href=Simple-Leviticus-7.html>&rarr;</a>
</td></tr></table>


</body></html>
