<html><head><title>
Nehemiah (12/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-11.html>&larr;</a>&nbsp;&nbsp;<font class=titleType><b>Nehemiah (12/13)</b></font>&nbsp;&nbsp;<a href=Simple-Nehemiah-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈaneb aˈin laj tij ut eb laj levita li queˈsukˈi Jerusalén rochben laj Zorobabel li ralal laj Salatiel ut laj Jesúa li xbe̱nil aj tij. Aˈaneb aˈin laj tij: laj Seraías, laj Jeremías, laj Esdras,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Amarías, laj Maluc, laj Hatús,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Secanías, laj Rehum, laj Meremot,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Iddo, laj Gineto, laj Abías,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Mijamín, laj Maadías, laj Bilga,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>laj Semaías, laj Joiarib, laj Jedaías,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>laj Salú, laj Amoc, laj Hilcías, ut laj Jedaías. Aˈaneb aˈin li queˈcˈamoc be saˈ xya̱nkeb chixjunileb laj tij saˈ eb li cutan nak quicuan chokˈ xbe̱nil aj tij laj Jesúa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin laj levita: laj Jesúa, laj Binúi, laj Cadmiel, laj Serebías, laj Judá ut laj Matanías. Eb aˈan li queˈcˈamoc be chi bicha̱nc re lokˈoni̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj Bacbuquías ut laj Uni li rech aj bichanelil cuanqueb chi ubej ut yo̱queb chixtenkˈanquileb riqˈuin li bicha̱nc. Nequeˈxsume rib nak nequeˈbichan laj bichanel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jesúa aˈan lix yucuaˈ laj Joacim. Ut laj Joacim, aˈan lix yucuaˈ laj Eliasib. Ut laj Eliasib, aˈan lix yucuaˈ laj Joiada.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Joiada, aˈan lix yucuaˈ laj Jonatán. Ut laj Jonatán, aˈan lix yucuaˈ laj Jadúa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan nak quicuan laj Joiacim chokˈ aj tij, eb laj tij li queˈjolomin reheb li junju̱nk cabal, aˈaneb aˈin: laj Meraías, aˈan li quijolomin reheb li ralal xcˈajol laj Seraías: ut laj Hananías, aˈan li quijolomin reheb li ralal xcˈajol laj Jeremías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Mesulam, aˈan li quijolomin reheb li ralal xcˈajol laj Esdras. Ut laj Johanán, aˈan li quijolomin reheb li ralal xcˈajol laj Amarías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Jonatán, aˈan li quijolomin reheb li ralal xcˈajol laj Melicú. Ut laj José, aˈan li quijolomin reheb li ralal xcˈajol laj Sebanías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Adna, aˈan li quijolomin reheb li ralal xcˈajol laj Harim. Ut laj Helcai, aˈan li quijolomin reheb li ralal xcˈajol laj Meraiot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Zacarías, aˈan li quijolomin reheb li ralal xcˈajol laj Iddo. Ut laj Mesulam, aˈan li quijolomin reheb li ralal xcˈajol laj Ginetón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Zicri, aˈan li quijolomin reheb li ralal xcˈajol laj Abías. Ut laj Piltai, aˈan li quijolomin reheb li ralal xcˈajol laj Miniamín ut eb li ralal xcˈajol laj Moadías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Samúa, aˈan li quijolomin reheb li ralal xcˈajol laj Bilga. Ut laj Jonatán, aˈan li quijolomin reheb li ralal xcˈajol laj Semaías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Matenai, aˈan li quijolomin reheb li ralal xcˈajol laj Joiarib. Ut laj Uzi, aˈan li quijolomin reheb li ralal xcˈajol laj Jedaías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Calai, aˈan li quijolomin reheb li ralal xcˈajol laj Salai. Ut laj Eber, aˈan li quijolomin reheb li ralal xcˈajol laj Amoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Hasabías, aˈan li quijolomin reheb li ralal xcˈajol laj Hilcías. Ut laj Natanael, aˈan li quijolomin reheb li ralal xcˈajol laj Jedaías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan nak queˈcuan laj Eliasib, laj Joiada, laj Johanán ut laj Jadúa toj chalen nak qui-oc laj Darío chokˈ xreyeb laj Persia, queˈtzˈi̱ba̱c xcˈabaˈeb laj levita ut eb laj tij li queˈjolomin reheb li junju̱nk cabal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Leví li queˈjolomin reheb li junju̱nk cabal, quitzˈi̱ba̱c xcˈabaˈeb saˈ li hu li tzˈi̱banbil cuiˈ retalil chixjunil li cˈaˈru na-uxman saˈ li tenamit chalen toj saˈ eb li cutan nak quicuan chokˈ aj tij laj Johanán li ralal laj Eliasib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb saˈ xcuanquil saˈ xya̱nkeb laj levita, aˈaneb aˈin: laj Hasabías, laj Serebías, ut laj Jesúa li ralal laj Cadmiel. Eb li rech aj cˈanjelil cuanqueb chi ubej ut yo̱queb chi lokˈoni̱nc ut chi bantioxi̱nc. Nequeˈxsume rib nak nequeˈbichan laj bichanel joˈ queˈchakˈrabi̱c cuiˈ junxil xban li rey David laj cˈanjel chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li queˈcˈacˈalen reheb li oqueba̱l, aˈaneb aˈin: laj Matanías, laj Bacbuquías, laj Obadías, laj Mesulam, laj Talmón ut laj Acub.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan queˈcuan chi cˈanjelac saˈ eb li cutan nak quicuan chokˈ xbe̱nil aj tij laj Joiacim, li ralal laj Jesúa. Laj Jesúa, aˈan li ralal laj Josadac. Ut saˈ eb ajcuiˈ li cutan aˈan laj Nehemías quicuan chokˈ gobernador ut laj Esdras laj tij, aˈan li quicˈutuc re li chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quicuulac xkˈehil nak teˈxkˈaxtesi saˈ rukˈ li Dios li tzˈac li sutsu cuiˈ li tenamit Jerusalén, queˈxtakla xbokbaleb chixjunileb laj levita li cuanqueb saˈ li junju̱nk chi tenamit. Queˈbokeˈ Jerusalén re xsulbal li tzˈac re nak teˈxqˈue sahil chˈo̱lej riqˈuin li bicha̱nc ut riqˈuin xchˈeˈbal li cuajb, li arpa, li címbalos, ut li salterios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxchˈutub ribeb Jerusalén chixjunileb laj levita li nequeˈbichan, eb li cuanqueb nachˈ riqˈuin Jerusalén joˈ eb ajcuiˈ li cuanqueb saˈ li cˈaleba̱l Netofa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cuanqueb ajcuiˈ li queˈchal chak saˈ li tenamit Gilgal ut saˈ eb li cˈaleba̱l xcue̱nt Geba ut Azmavet, bar queˈxyi̱b cuiˈ li rochocheb laj bichanel. Eb li naˈajej aˈan cuanqueb nachˈ riqˈuin Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj tij ut eb laj levita queˈxba̱nu joˈ naxye saˈ li chakˈrab. Queˈxsantobresi ribeb ut queˈxsantobresiheb ajcuiˈ li tenamit joˈ ajcuiˈ li tzˈac ut eb li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quinye ajcuiˈ reheb li nequeˈtaklan saˈ li tenamit Judá nak teˈtakekˈ saˈ xbe̱n li tzˈac. Ut quincˈu̱b ajcuiˈ ruheb cuib ni̱nki chˈu̱taleb laj bichanel. Li jun chˈu̱tal yo̱queb chi xic chi tzoltzo saˈ xbe̱n li tzˈac li nacana saˈ li nim saˈ xjayal li oqueba̱l bar nequeˈnumeˈ cuiˈ laj tzˈekol mul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirixeb aˈan yo̱queb chi xic laj Osaías rochbeneb yijach li nequeˈtaklan saˈ li tenamit Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ laj Azarías, laj Esdras, ut laj Mesulam,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>joˈqueb ajcuiˈ laj Judá, laj Benjamín, laj Semaías, ut laj Jeremías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cuanqueb ajcuiˈ laj tij li cuanqueb xtrompeta nak yo̱queb chi xic. Aˈaneb aˈin: laj Zacarías li ralal laj Jonatán. Laj Jonatán, aˈan li ralal laj Semaías. Ut laj Semaías, aˈan li ralal laj Matanías. Ut laj Matanías, aˈan li ralal laj Micaías. Ut laj Micaías, aˈan li ralal laj Zacur. Ut laj Zacur, aˈan li ralal laj Asaf.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li i̱tzˈinbej yo̱queb ajcuiˈ chi xic. Aˈaneb laj Semaías, laj Azareel, laj Milalai, laj Gilalai, laj Maai, laj Natanael, laj Judá ut laj Hanani. Yo̱queb chixcˈambal lix cuajbeb saˈ rukˈeb joˈ quiyeheˈ reheb junxilaj xban li rey David laj cˈanjel chiru li Dios. Ut laj Esdras laj tzˈi̱b, yo̱ chi cˈamoc be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li oqueba̱l cuan cuiˈ li yuˈam haˈ queˈtakeˈ saˈ xbe̱n li tzˈac li quicuan cuiˈ lix naˈaj li rey David. Queˈnumeˈ cuan cuiˈ li tzˈac li najt xteram li cuan chiru li quicuan cuiˈ li rochoch li rey David, ut queˈcuulac cuan cuiˈ li oqueba̱l bar nequeˈnumeˈ cuiˈ li nequeˈbelan haˈ, li cuan saˈ li este li na-el cuiˈ li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj bichanel jun chˈu̱tal chic yo̱queb chi xic saˈ xbe̱n li tzˈac saˈ li tzˈe. Ut la̱in yo̱quin chi xic chirixeb cuochbeneb li yijach chic li tenamit. Co-el cuan cuiˈ li torre li cuan nachˈ riqˈuineb li horno ut co̱o cuan cuiˈ li tzˈac li nim ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut conumeˈ saˈ xbe̱n li oqueba̱l Efraín xcˈabaˈ ut conumeˈ ajcuiˈ saˈ xbe̱n li najter oqueba̱l ut saˈ xbe̱n li oqueba̱l li bar nequeˈxcˈayi cuiˈ li car, ut conumeˈ ajcuiˈ cuan cuiˈ li torre Hananeel xcˈabaˈ ut conumeˈ ajcuiˈ cuan cuiˈ li torre Hamea xcˈabaˈ. Ut conumeˈ ajcuiˈ saˈ xbe̱n li oqueba̱l li nequeˈnumeˈ cuiˈ li carner, ut coxoxakli̱k cuan cuiˈ li oqueba̱l li cuan nachˈ riqˈuin li tzˈalam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cuib chˈu̱taleb laj bichanel queˈcuulac saˈ lix templo li Dios. Ut quincuulac ajcuiˈ la̱in cuochbeneb li yijach chic li nequeˈtaklan saˈ xbe̱neb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈcuulac ajcuiˈ eb laj tij. Aˈaneb aˈin lix cˈabaˈeb: Laj Eliacim, laj Maaseías, laj Miniamín, laj Micaías, laj Elioenai, laj Zacarías ut laj Hananías. Ut cuanqueb lix trompeta riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈcuulac ajcuiˈ laj bichanel. Aˈaneb aˈin lix cˈabaˈeb: laj Maasías, laj Semaías, laj Eleazar, laj Uzi, laj Johanán, laj Malquías, laj Elam ut laj Ezer. Yo̱queb chi bicha̱nc chi cau xya̱b xcuxeb. Laj Izrahías, aˈan li yo̱ chi cˈamoc be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nabaleb li xul xkamayeja saˈ li cutan aˈan. Cˈajoˈ nak quisahoˈ saˈ kachˈo̱l xban nak li Dios quixqˈue jun sahil chˈo̱lejil ke. Eb li ixk ut eb li cocˈal queˈsahoˈ ajcuiˈ saˈ xchˈo̱leb. Ut toj chi najt qui-abi̱c chak nak cˈajoˈ xsahil saˈ kachˈo̱l Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan queˈxakaba̱c laj ilol re li cab bar naxocman cuiˈ chixjunil li mayej li naqˈueman re li templo, joˈ li tumin, joˈ li xbe̱n ru li acui̱mk, joˈ ajcuiˈ li junju̱nk saˈ xlaje̱tkil. Queˈxcˈul chixjunil li joˈ qˈuial queˈxqˈue saˈ eb li cˈaleba̱l joˈ tzˈi̱banbil saˈ li chakˈrab. Li joˈ qˈuial li queˈxcˈul quiqˈueheˈ reheb laj tij ut reheb laj levita. Eb li ralal xcˈajol laj Judá saheb saˈ xchˈo̱l riqˈuineb laj tij ut eb laj levita li cuanqueb saˈ xcˈanjel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan queˈxba̱nu chi tzˈakal re ru lix cˈanjel li Dios. Ut queˈxba̱nu chixjunil li tento xba̱nunquil re nak ta̱ru̱k teˈxpatzˈ xcuybal xma̱queb. Joˈcan ajcuiˈ queˈxba̱nu laj bichanel ut eb li queˈcˈacˈalen re li oqueba̱l. Queˈxba̱nu joˈ quiyeheˈ reheb junxil xban li rey David ut xban ajcuiˈ laj Salomón li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chalen najter nak quicuan chokˈ rey laj David ut nak quicuan laj Asaf chokˈ aj cˈamol be reheb laj bichanel, ut toj anakcuan cuanqueb li ani nequeˈcˈamoc be chi bicha̱nc re xlokˈoninquil li Dios ut re bantioxi̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>47.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan nak queˈcuan laj Zorobabel ut laj Nehemías, chixjunileb laj Israel queˈxqˈue li cˈaˈru reheb laj bichanel joˈqueb ajcuiˈ li nequeˈcˈacˈalen re li oqueba̱l re nak teˈxnumsi li cutan junju̱nk. Ut queˈxqˈue ajcuiˈ reheb laj levita li joˈ qˈuial xcˈulubeb xcˈulbal. Ut eb laj levita queˈxqˈue ajcuiˈ reheb laj tij, li ralal xcˈajol laj Aarón.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-11.html>&larr;</a>&nbsp;&nbsp;<font class=titleType><b>Nehemiah (12/13)</b></font>&nbsp;&nbsp;<a href=Simple-Nehemiah-13.html>&rarr;</a>
</td></tr></table>


</body></html>
