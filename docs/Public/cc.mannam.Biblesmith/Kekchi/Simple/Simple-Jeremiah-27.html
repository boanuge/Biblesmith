<html><head><title>
Jeremiah (27/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-26.html>&larr;</a>&nbsp;&nbsp;<font class=titleType><b>Jeremiah (27/52)</b></font>&nbsp;&nbsp;<a href=Simple-Jeremiah-28.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak toj qui-oc chokˈ xreyeb laj Judá laj Sedequías li ralal laj Josías, li Ka̱cuaˈ quia̱tinac riqˈuin laj Jeremías ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱yi̱b jun li yugo riqˈuin cheˈ ut ta̱yi̱b ajcuiˈ li cˈa̱m ut ta̱bacˈ chirix a̱cux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱takla resil chirixeb li takl li queˈchal Jerusalén chi a̱tinac riqˈuin laj Sedequías lix reyeb laj Judá. Takla resil riqˈuineb lix reyeb laj Edom, lix reyeb laj Moab, lix reyeb li ralal xcˈajol laj Amón, joˈ ajcuiˈ lix reyeb laj Tiro ut lix reyeb laj Sidón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ta̱ye reheb nak teˈxye reheb li nequeˈtaklan saˈ xbe̱neb nak la̱in li Ka̱cuaˈ, lix Dioseb laj Israel, ninye chi joˈcaˈin:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin lix nimal lin cuanquil ut lin metzˈe̱u la̱in quinyi̱b li ruchichˈochˈ ut eb li cristian joˈ eb ajcuiˈ li xul li cuanqueb saˈ ruchichˈochˈ. Ut la̱in ya̱l cue cˈaˈru tinba̱nu riqˈuin. La̱in ninqˈue li cˈaˈak re ru re li ani nacuaj xqˈuebal cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xinqˈuehoc re chixjunil li naˈajej aˈin rubel xcuanquil laj Nabucodonosor lix reyeb laj Babilonia, li ta̱cˈanjelak chicuu. Ut tinqˈueheb ajcuiˈ li xul li cuanqueb saˈ qˈuicheˈ rubel xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb li tenamit saˈ ruchichˈochˈ teˈcˈanjelak chiru aˈan. Ut teˈcˈanjelak chiru li ralal joˈ ajcuiˈ chiru li ri toj ta̱cuulak xkˈehil nak ta̱chapekˈ lix tenamiteb aˈan xbaneb li xni̱nkal ru tenamit ut eb lix rey. Ut eb aˈan chic teˈcana̱k rubel xcuanquil eb li ni̱nkeb xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui cuan junak tenamit malaj ut junak rey incˈaˈ teˈxcubsi ribeb chi moco teˈcˈanjelak chiru li rey Nabucodonosor, la̱in tinqˈueheb chixtojbal lix ma̱queb nak tintakla li ple̱t, li cueˈej ut li caki yajel saˈ xbe̱neb toj retal teˈxqˈue ribeb rubel xcuanquil laj Nabucodonosor. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak me̱pa̱b li cˈaˈru nequeˈxye li profetas, chi moco laj kˈe, chi moco li naxye xya̱lal li matcˈ, chi moco te̱rabi li cˈaˈru nequeˈxye li nequeˈa̱tinac chirix li cˈaˈru ta̱cˈulma̱nk. Incˈaˈ tex-abi̱nk chiruheb li nequeˈyehoc e̱re nak incˈaˈ te̱cubsi e̱rib rubel xcuanquil laj Nabucodonosor, lix reyeb laj Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan ticˈtiˈ li nequeˈxye e̱re. Moco ya̱l ta. Cui te̱pa̱b li cˈaˈru nequeˈxye eb aˈan, tex-isi̱k saˈ le̱ naˈaj. La̱in tin-isi̱nk e̱re ut ta̱sachekˈ e̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan la̱in tincanabeb chi cua̱nc saˈ xnaˈajeb li tenamit li nequeˈxcubsi ribeb ut nequeˈcˈanjelac chiru lix reyeb laj Babilonia. Tincanabeb chi cua̱nc saˈ xnaˈajeb re nak teˈxtrabaji lix chˈochˈeb. La̱in li Ka̱cuaˈ ninyehoc re aˈin, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in laj Jeremías quinye chixjunil aˈin re laj Sedequías lix reyeb laj Judá. Quinye re: —Qˈue a̱cuib rubel xcuanquil lix reyeb laj Babilonia ut tatcˈanjelak chiruheb re nak ta̱cua̱nk le̱ yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Cˈaˈru aj e nak ta̱qˈue a̱cuib chi camsi̱c ut ta̱qˈueheb ajcuiˈ la̱ tenamit chi ca̱mc saˈ li ple̱t malaj ut xban cueˈej malaj ut xban caki yajel? Li Ka̱cuaˈ quixye nak joˈcan te̱cˈul cui incˈaˈ texcˈanjelak chiru lix reyeb laj Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mex-abin chiruheb li profetas li nequeˈxye e̱re nak incˈaˈ texcˈanjelak chiru lix reyeb laj Babilonia xban nak eb aˈan yo̱queb chi ticˈtiˈic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye nak incˈaˈ quixtaklaheb. Yo̱queb chi ticˈtiˈic nak nequeˈa̱tinac saˈ xcˈabaˈ li Dios. Joˈcan nak li Ka̱cuaˈ ta̱isi̱nk e̱re saˈ le̱ naˈaj rochbeneb le̱ profeta ut ta̱sachekˈ e̱ru, chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱in quinye reheb laj tij ut reheb li tenamit: —Aˈan aˈin li naxye li Ka̱cuaˈ: Me̱pa̱b li cˈaˈru nequeˈxye li profetas nak nequeˈxye e̱re nak chi se̱b teˈcˈamekˈ cuiˈchic chak li cˈaˈru cuan aran Babilonia li nacˈanjelac saˈ lix templo li Dios. Eb aˈan yo̱queb chi ticˈtiˈic che̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱pa̱b li cˈaˈru nequeˈxye. Texcˈanjelak chiru lix reyeb laj Babilonia re nak ta̱cua̱nk e̱yuˈam. ¿Cˈaˈru aj e nak ta̱sachekˈ ru li tenamit aˈin?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui relic chi ya̱l nak profeteb aˈan, ut cui ya̱l nak li Ka̱cuaˈ quia̱tinac riqˈuineb, xeˈxtzˈa̱ma raj chiru li nimajcual Dios nak incˈaˈ ta̱isi̱k saˈ li templo li cˈaˈak re ru, chi moco ta̱isi̱k saˈ li rochoch li rey. Ta̱cana̱k ban saˈ xnaˈajeb li cˈaˈak re ru li nacˈanjelac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li quixye li Ka̱cuaˈ li nimajcual Dios chirixeb li okech, li nimla pila ut eb li cˈochleba̱l ut li cˈaˈak chic re ru li cuan saˈ li tenamit aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Nabucodonosor lix reyeb laj Babilonia incˈaˈ quixcˈam li cˈaˈak re ru aˈan nak quixcˈam aran Babilonia laj Jeconías li ralal laj Joacim lix reyeb laj Judá rochbeneb chixjunileb li nequeˈtaklan aran Jerusalén ut Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin quixye li Ka̱cuaˈ li nimajcual Dios, lix Dioseb laj Israel, chirixeb li chˈi̱chˈ li queˈcanaba̱c saˈ lix templo li Ka̱cuaˈ ut saˈ li rochoch lix reyeb laj Judá aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil aˈin ta̱cˈamekˈ Babilonia ut aran ta̱cana̱k toj saˈ li cutan nak la̱in tinqˈueheb cuiˈchic chi cˈamecˈ saˈ xnaˈajeb. Saˈ li cutan aˈan la̱in tinqˈueheb cuiˈchic chi cua̱nc saˈ li naˈajej aˈin. La̱in li Ka̱cuaˈ ninyehoc re aˈin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-26.html>&larr;</a>&nbsp;&nbsp;<font class=titleType><b>Jeremiah (27/52)</b></font>&nbsp;&nbsp;<a href=Simple-Jeremiah-28.html>&rarr;</a>
</td></tr></table>


</body></html>
