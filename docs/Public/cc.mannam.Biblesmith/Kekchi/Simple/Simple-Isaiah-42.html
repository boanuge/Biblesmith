<html><head><title>
Isaiah (42/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-41.html>&larr;</a>&nbsp;&nbsp;<font class=titleType><b>Isaiah (42/66)</b></font>&nbsp;&nbsp;<a href=Simple-Isaiah-43.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye li Ka̱cuaˈ: —Aˈan aˈin laj cˈanjel chicuu, li sicˈbil ru inban. La̱in nintenkˈan re ut sa saˈ inchˈo̱l riqˈuin. Tinqˈue lin musikˈ re ut aˈan ta̱rakok a̱tin saˈ ti̱quilal saˈ xbe̱neb li xni̱nkal ru tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ ta̱cuechˈi̱nk chi moco tixjap re ut incˈaˈ ta̱abi̱k lix ya̱b xcux saˈ be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ tixrahobtesi li tacuajenakeb. Incˈaˈ tixchoy xtokbal li caxlan aj li ac tokecˈ re, chi moco tixchoy xchupbal li ru xam li toj yo̱ chi e̱lc xsibel. Tixxakab lix cuanquil ut ta̱rakok a̱tin saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan incˈaˈ ta̱lu̱bk chi moco ta̱chˈina̱nk xchˈo̱l toj retal tixxakab li ti̱quilal saˈ ruchichˈochˈ. Ut chixjunileb li tenamit riqˈuin aˈan teˈyoˈoni̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ li quiyi̱ban re li choxa ut quixhel ru, li quiyi̱ban re li ruchichˈochˈ ut chixjunil li cuan chiru, li quiyoˈobtesin reheb li tenamit ut quixqˈue xyuˈameb naxye chi joˈcaˈin re laj cˈanjel chiru:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li Ka̱cuaˈ li nimajcual Dios. La̱in xinsicˈoc a̱cuu. La̱in xinqˈuehoc re la̱ cuanquilal re nak ta̱xakab li ti̱quilal saˈ ruchichˈochˈ. Saˈ a̱cˈabaˈ la̱at la̱in tinba̱nu li contrato riqˈuineb li tenamit. Ut la̱at tatcutanobresi̱nk re lix cˈaˈuxeb li tenamit li ma̱cuaˈeb aj judío.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at tatqˈuehok reheb li mutzˈ chi iloc li chanchan cuanqueb saˈ kˈojyi̱n. Ut la̱at tatcutanobresi̱nk re lix cˈaˈuxeb laj ma̱c li chanchan tzˈaptzˈo̱queb saˈ tzˈalam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li Ka̱cuaˈ. “Nimajcual Dios” incˈabaˈ. La̱in incˈaˈ nacuaj te̱qˈue lin lokˈal re jalan chic, chi moco naru te̱lokˈoni li yi̱banbil dios xban nak caˈaj cuiˈ la̱in li tzˈakal Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cˈaˈru quinye chak junxil qui-uxman. Anakcuan tinye e̱re cˈaˈru ta̱uxma̱nk. Tinye e̱re nak toj ma̱jiˈ nacˈulman, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bichahomak junak acˈ bich re xlokˈoninquil li Ka̱cuaˈ. Che̱junilex la̱ex li cuanquex saˈ ruchichˈochˈ bichankex re xqˈuebal xlokˈal. Che̱junilex la̱ex li nequexxic chiru li palau saˈ le̱ jucub chelokˈoni taxak li Ka̱cuaˈ. Chixjunil li cuan saˈ li palau cheˈxlokˈoni taxak. Chexbicha̱nk re xqˈuebal xlokˈal li Ka̱cuaˈ la̱ex li cuanquex saˈ najtil tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈbicha̱nk chixjunileb li cuanqueb saˈ li chaki chˈochˈ joˈ eb ajcuiˈ li cuanqueb saˈ eb li tenamit. Cheˈsahokˈ taxak saˈ xchˈo̱leb li cuanqueb Cedar. Cheˈbicha̱nk xban xsahil xchˈo̱l li cuanqueb Sela. Cheˈxjapak reheb xban xsahil xchˈo̱leb saˈ xbe̱neb li tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxqˈuehak taxak xlokˈal li Ka̱cuaˈ ut cheˈxyehak taxak reheb li cuanqueb saˈ najtil tenamit nak kˈaxal nim xcuanquil li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ riqˈuin xnimal xcuanquil ta̱pletik riqˈuineb li xicˈ nequeˈiloc re. Chanchanak jun li soldado ac cauresinbil chi pletic. Tixjap re re xtiquibanquil li pletic ut ta̱numta̱k saˈ xbe̱neb li xicˈ nequeˈiloc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —La̱in ma̱cˈaˈ xinye. Najt xincuy cuib ut ma̱cˈaˈ xinba̱nu. Abanan anakcuan tinjap cue joˈ nak naxjap re jun li ixk li oc re chi qˈuira̱c. Jun xxiquic nak tinsacheb ru li xicˈ nequeˈiloc cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinsacheb ru li tzu̱l ut eb li cocˈ bol. Tinqˈue chi chakic li racui̱mkeb. Tin-sukˈisi li nimaˈ chokˈ chaki chˈochˈ ut tinchakihobresiheb li xnaˈaj li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in tinberesiheb li mutzˈ saˈ eb li be li ma̱ jun sut xeˈnumeˈ cuiˈ. Saˈ eb li be li incˈaˈ xeˈxnau la̱in tinberesiheb. Tinsukˈisi li kˈojyi̱n chokˈ cutan chiruheb ut tinti̱cobresi li be chiruheb. Chixjunil li cˈaˈak re ru aˈin tinba̱nu. Incˈaˈ tintzˈekta̱naheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in tincˈut xxuta̱neb li nequeˈxcˈojob xchˈo̱leb riqˈuineb li yi̱banbil dios ut nequeˈxye reheb, “La̱at lin dios.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex li chanchan tzˈaptzˈo e̱xic cherabihak. Ut la̱ex li chanchan mutzˈ e̱ru, ilomak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Aniheb li chanchaneb mutzˈ? Aˈaneb lin tenamit. Ut, ¿aniheb li chanchaneb tzˈap xic? Aˈaneb li sicˈbileb ru inban li quebintakla chixchˈolobanquil li xya̱lal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex aj Israel, nabal li cˈaˈru xeril, abanan incˈaˈ xetau ru li cˈaˈru xeril. Nequex-abin, abanan incˈaˈ nequeqˈue retal li cˈaˈru nequerabi, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ nacuulac chiru xba̱nunquil chixjunil saˈ ti̱quilal. Joˈcan nak quixqˈue xcuanquil li chakˈrab ut quixqˈue ajcuiˈ xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix tenamit li Dios queˈchapeˈ ut queˈrahobtesi̱c. Queˈqˈueheˈ saˈ tzˈalam ut queˈtzˈapeˈ saˈ eb li ochoch pec. Quimakˈeˈ li cˈaˈru reheb ut ma̱ ani quicoloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma cuan junak saˈ e̱ya̱nk la̱ex ta̱raj rabinquil li cˈaˈru xcˈulman? Ut, ¿ma cuan junak ta̱raj tixjultica mokon?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ani li quiqˈuehoc re chi elkˈa̱c li cˈaˈru reheb li ralal xcˈajol laj Jacob? Ut, ¿Ani li quikˈaxtesin reheb laj Israel chi rahobtesi̱c? ¿Ma ma̱cuaˈ ta biˈ aˈan li Ka̱cuaˈ li xeˈma̱cob chiru? Eb aˈan incˈaˈ xeˈxba̱nu li cˈaˈru quiraj li Ka̱cuaˈ chi moco queˈxba̱nu li cˈaˈru naxye saˈ lix chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li Dios quirisi xjoskˈil saˈ xbe̱neb ut xeˈrahobtesi̱c riqˈuin li pletic li xeˈxba̱nu li xicˈ nequeˈiloc reheb. Chanchan nak xeˈcˈateˈ saˈ xam. Abanan incˈaˈ queˈxqˈue retal li yo̱ chixcˈutbal chiruheb li Ka̱cuaˈ. Queˈrahobtesi̱c xban, abanan incˈaˈ queˈraj xqˈuebal retal li xya̱lal.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-41.html>&larr;</a>&nbsp;&nbsp;<font class=titleType><b>Isaiah (42/66)</b></font>&nbsp;&nbsp;<a href=Simple-Isaiah-43.html>&rarr;</a>
</td></tr></table>


</body></html>
