<html><head><title>
Isaiah (24/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-23.html>&larr;</a>&nbsp;&nbsp;<font class=titleType><b>Isaiah (24/66)</b></font>&nbsp;&nbsp;<a href=Simple-Isaiah-25.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ tixpoˈ ru li ruchichˈochˈ. Ta̱cana̱k chi ma̱cˈaˈ cuan chiru. Ut tixchaˈchaˈiheb li tenamit yalak bar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juntakˈe̱t li raylal teˈxcˈul chixjunileb. Juntakˈe̱t li raylal teˈxcˈul laj tij riqˈuin li teˈxcˈul li tenamit. Juntakˈe̱t li raylal teˈxcˈul li mo̱s riqˈuin li teˈxcˈul lix patrón. Juntakˈe̱t li raylal li teˈxcˈul li nequeˈcˈayin riqˈuin li teˈxcˈul li nequeˈlokˈoc. Ut juntakˈe̱t li raylal li teˈxcˈul li nequeˈqˈuehoc toˈ tumin riqˈuineb li nequeˈcˈuluc tumin chi toˈ. Ut juntakˈe̱t li raylal li teˈxcˈul li nebaˈ riqˈuin li teˈxcˈul li biom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱sachekˈ ru chixjunil li cuan saˈ ruchichˈochˈ. Ma̱cˈaˈ chic cuan chiru ta̱cana̱k. Li Ka̱cuaˈ li nimajcual Dios, aˈan li quiyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱chakik li ruchichˈochˈ ut ta̱osokˈ. Chixjunil li cuan saˈ ruchichˈochˈ ta̱sachk. Ut ta̱sachekˈ ajcuiˈ ruheb li xni̱nkal tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cristian queˈxmux ru li ruchichˈochˈ xban nak queˈxkˈet lix chakˈrab li Dios. Queˈxkˈet li contrato li xakxo xcuanquil chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban li ma̱usilal li queˈxba̱nu quisacheˈ ru li ruchichˈochˈ. Ut eb li cristian yo̱queb chixtojbal rix li ma̱c queˈxba̱nu. Moco qˈuiheb ta chic li teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix to̱nal li uvas xchakic. Ma̱cˈaˈ chic li vino. Kˈaxal ra saˈ xchˈo̱leb li cristian li sa saˈ xchˈo̱leb nak queˈcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ chic na-abi̱c xya̱b li cuajb ut li tambor. Ut incˈaˈ chic na-abi̱c li choki̱nc li nequeˈxba̱nu li tenamit nak sa saˈ xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ chic nequeˈbichan ut incˈaˈ chic nequeˈucˈac vino. Incˈaˈ chic sa nequeˈrecˈa li vino. Cˈa ban chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Poˈbil chic chixjunil li tenamit. Ut tzˈaptzˈo li rochocheb. Ma̱ ani chic naru nequeˈoc riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Japjo̱queb re saˈ eb li be xban nak ma̱cˈaˈ chic li vino. Li sahil chˈo̱lejil quixsukˈisi rib chokˈ rahil chˈo̱lejil. Ma̱ bar chic natauman li sahil chˈo̱lej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jucˈbil chic chixjunil li cuan saˈ li tenamit ut jucˈbil li puerta li cuan saˈ li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ta̱cˈulma̱nk saˈ chixjunileb li tenamit li cuanqueb yalak bar saˈ ruchichˈochˈ. Chanchan nak nachikˈchikˈi̱c li cheˈ olivo re ta̱tˈanekˈ li ru. Chanchan nak ac xeˈrakeˈ chixsicˈbal chixjunil li ru li uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li incˈaˈ teˈsachekˈ teˈbicha̱nk xban xsahil xchˈo̱leb ut eb li cuanqueb chire li palau teˈxye nak kˈaxal nim xcuanquil li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxqˈuehak taxak xlokˈal li Dios li cuanqueb saˈ li ru takˈa. Cheˈxnima̱k ru lix Dioseb laj Israel li cuanqueb chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yalak bar saˈ ruchichˈochˈ takabi nak yo̱keb chixbichanquil xlokˈal li Ka̱cuaˈ ut teˈxye: —Lokˈoninbil taxak li Ka̱cuaˈ li ti̱c xchˈo̱l.— Abanan la̱in ma̱cˈaˈ naru ninye xban nak li tenamit toj yo̱keb ajcuiˈ chi balakˈi̱nc ut numtajenak li ma̱usil nequeˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Raylal ta̱cha̱lk saˈ e̱be̱n la̱ex li cuanquex saˈ ruchichˈochˈ. Chanchanakex li xul li yo̱queb chi a̱lina̱c xbaneb laj yo. Chanchan nak oc e̱re chi tˈanecˈ saˈ jun li jul malaj ut saˈ jun li raˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nabal li raylal ta̱cha̱lk saˈ e̱be̱n. Chanchan nak nachal li cacuil hab ut li ruchichˈochˈ ta̱ecˈa̱nk saˈ xnaˈaj. Li ani nae̱lelic chiru li raˈal ta̱chapekˈ xban jun chic li raˈal. Li ani tixcol rib chiru li raylal ta̱tˈanekˈ saˈ jun chic li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱osokˈ li ruchichˈochˈ. Ta̱ecˈasi̱k chi cau saˈ xnaˈaj ut ta̱jachekˈ ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ecˈa̱nk li ruchichˈochˈ. Chanchanak jun li calajenak. Malaj ut chanchanak jun li cab li na-ecˈasi̱c xban ikˈ. Li ma̱c li quiba̱nu̱c xnumta saˈ xbe̱n. Incˈaˈ chic ta̱ru̱k ta̱cuacli̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cuulak xkˈehil nak li Ka̱cuaˈ tixqˈueheb chixtojbal xma̱queb li cuanqueb xcuanquil saˈ choxa joˈqueb ajcuiˈ li cuanqueb xcuanquil saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixchˈutub ru joˈ nak nequeˈchˈutuba̱c li pre̱x ut teˈtzˈapekˈ saˈ jun naˈajej joˈ nak nequeˈtzˈapeˈ li pre̱x li ni̱nkeb xma̱c. Ut najt teˈcua̱nk aran toj ta̱cuulak xkˈehil nak teˈqˈuehekˈ chixtojbal xma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱kˈojyi̱nokˈ ru li sakˈe joˈ ajcuiˈ li po nak li nimajcual Dios cua̱nk chokˈ tzˈakal rey. Ut aˈan ta̱takla̱nk saˈ xbe̱neb li cuanqueb Jerusalén saˈ li tzu̱l Sión. Ut li nequeˈtaklan saˈ xbe̱neb li tenamit teˈril lix lokˈal li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-23.html>&larr;</a>&nbsp;&nbsp;<font class=titleType><b>Isaiah (24/66)</b></font>&nbsp;&nbsp;<a href=Simple-Isaiah-25.html>&rarr;</a>
</td></tr></table>


</body></html>
