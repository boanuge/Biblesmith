<html><head><title>
Ezekiel (26/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-25.html>&larr;</a>&nbsp;&nbsp;<font class=titleType><b>Ezekiel (26/48)</b></font>&nbsp;&nbsp;<a href=Simple-Ezekiel-27.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li xbe̱n cutan re li po nak yo̱ junlaju chihab kacˈambal Babilonia li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, eb laj Tiro queˈsahoˈ xchˈo̱l ut queˈxjap re chixyebal, “Us ajcuiˈ nak xsacheˈ ru li tenamit Jerusalén. Ma̱cˈaˈ chic xcuanquil joˈ tenamit. La̱o chic ta̱cua̱nk nabal cˈaˈru ke xban nak eb aˈan xeˈsacheˈ ruheb.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in li nimajcual Dios ninye reheb: La̱in xicˈ nequexcuil la̱ex li cuanquex Tiro. La̱in tintaklaheb nabal li xni̱nkal ru tenamit chi pletic e̱riqˈuin. Chanchan nak nachal lix cau ok li palau nak teˈcha̱lk chi pletic e̱riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxtˈan li tzˈac li sutsu cuiˈ le̱ tenamit ut teˈxjuqˈui li cab li najt xteram li nequecol cuiˈ e̱rib. La̱in tincuisi chixjunil li cˈaˈak re ru cuan aran. Chanchan mesunbil tinba̱nu re. Junes pec aj chic ta̱cana̱k chi ma̱cˈaˈ cuan saˈ xbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xbe̱n li pec li quicuan cuiˈ li tenamit teˈxhel chi chakic lix yoyeb laj car. Eb li xni̱nkal ru tenamit teˈrelkˈa li cˈaˈru cuan saˈ li tenamit Tiro. La̱in li nimajcual Dios ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li cuanqueb saˈ li cocˈ cˈaleba̱l teˈcamsi̱k chi chˈi̱chˈ. Riqˈuin aˈan teˈxqˈue retal nak la̱in li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nimajcual Dios naxye: —La̱in tintakla chi pletic saˈ le̱ tenamit laj Nabucodonosor, lix reyeb laj Babilonia, li kˈaxal nim xcuanquil. Ta̱cha̱lk saˈ li norte chi pletic e̱riqˈuin rochbeneb lix qˈuila soldados, ut eb lix cacua̱y ut eb lix carruaje.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxcamsiheb chi chˈi̱chˈ li cuanqueb saˈ li cocˈ cˈaleba̱l. Teˈxyi̱b lix naˈajeb re teˈxcol cuiˈ ribeb. Teˈxyi̱b lix takleba̱l re teˈoc saˈ le̱ tenamit ut cua̱nk xchˈi̱chˈeb re xcolbal re xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxjor li tzˈac li sutsu cuiˈ le̱ tenamit riqˈuin li jorleb pec. Teˈxtˈan ajcuiˈ li cab li najt xteram li nequecol cuiˈ e̱rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak eb laj Babilonia teˈoc saˈ le̱ tenamit, teˈxcuaclesi nabal li poks ut incˈaˈ chic texcˈutu̱nk. Ut li tzˈac li sutsu cuiˈ le̱ tenamit ta̱ecˈa̱nk saˈ xnaˈaj xban xya̱b rokeb lix cacua̱y ut eb lix carruaje nak teˈoc saˈ le̱ tenamit joˈ nak nequeˈoc saˈ jun tenamit ac poˈbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cacua̱y teˈnumekˈ saˈ chixjunileb li be saˈ le̱ tenamit. Eb li soldados teˈxcamsiheb li tenamit riqˈuin chˈi̱chˈ ut teˈxjuqˈueb li okech li kˈaxal cau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxmakˈ che̱ru le̱ biomal ut teˈrelkˈa li cˈaˈru e̱re. Teˈxjuqˈui li tzˈac ut telajeˈxtˈan le̱ cha̱bil ochoch. Telajeˈxcuti saˈ li palau li pec, li cheˈ ut chixjunil li mul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinba̱nu nak incˈaˈ chic ta̱abi̱k xya̱b le̱ bich chi moco ta̱abi̱k xya̱b le̱ arpa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Le̱ tenamit chanchanak chic jun li pec ma̱cˈaˈ cuan saˈ xbe̱n. Ut eb laj car teˈxhel lix yoy aran re teˈchakik. Incˈaˈ chic ta̱yi̱ba̱k le̱ tenamit, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios naxye ajcuiˈ reheb laj Tiro: —Nak yo̱keb chixsachbal le̱ tenamit li xicˈ nequeˈiloc e̱re, cˈajoˈ nak teˈxucuak li tenamit li cuanqueb chire li palau nak teˈrabi xya̱beb li yo̱keb chi camsi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunileb li cuanqueb xcuanquil saˈ eb li tenamit li cuanqueb chire li palau teˈe̱lk saˈ lix cˈojariba̱leb xbaneb xxiu ut teˈrisi chirixeb li rakˈeb li cuan xsahob ru. Sicsotkeb xbaneb xxiu nak teˈchunla̱k saˈ chˈochˈ ut sachso̱keb xchˈo̱l nak teˈril li cˈaˈru te̱cˈul la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut teˈxbicha li bich aˈin re rahil chˈo̱lejil che̱rix la̱ex: Quisacheˈ ru li tenamit li kˈaxal naˈno ru nak quicuan. Aran queˈcuan li nequeˈxic saˈ eb li jucub. Junxil eb li cuanqueb saˈ li tenamit aˈin queˈtaklan saˈ xbe̱neb li nequeˈxic saˈ li palau ut queˈxqˈue xxiuheb li cuanqueb chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan xsacheˈ ru li tenamit Tiro. Eb li cuanqueb saˈ eb li cocˈ tenamit li sutsu̱queb xban li palau nequeˈsicsot xban xxiuheb xban nak xsacheˈ ruheb laj Tiro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li naxye li nimajcual Dios. —La̱in tincanaba̱nk re li tenamit chi ma̱cˈaˈak chic cua̱nk chi saˈ joˈ eb li tenamit li queˈsacheˈ ruheb ut ma̱ ani chic cuan aran. La̱in tinba̱nu̱nk re nak ta̱butˈu̱nk li palau saˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in texintakla chi cua̱nc saˈ xchamal li ruchichˈochˈ bar cuanqueb cuiˈ li queˈcam najter. Texincanab chi cua̱nc saˈ xya̱nkeb li queˈsacheˈ ruheb najter. Incˈaˈ chic teˈcua̱nk cristian saˈ le̱ tenamit, chi moco ta̱yi̱ba̱k chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xucuajel rilbal li cˈaˈru tinba̱nu e̱re. Incˈaˈ chic tex-usa̱k. Texsiqˈuekˈ aban incˈaˈ textaˈekˈ, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-25.html>&larr;</a>&nbsp;&nbsp;<font class=titleType><b>Ezekiel (26/48)</b></font>&nbsp;&nbsp;<a href=Simple-Ezekiel-27.html>&rarr;</a>
</td></tr></table>


</body></html>
