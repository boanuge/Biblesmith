<html><head><title>
Numbers (18/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-17.html>&larr;</a>&nbsp;&nbsp;<font class=titleType><b>Numbers (18/36)</b></font>&nbsp;&nbsp;<a href=Simple-Numbers-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye re laj Aarón: —Cui junak tixmux ru li tabernáculo, li ma̱c aˈan ta̱cana̱k saˈ a̱be̱n la̱at ut saˈ xbe̱neb la̱ cualal ut saˈ xbe̱neb ajcuiˈ laj levita. Abanan cui junak ta̱paltok nak yo̱k chixba̱nunquil lix cˈanjel eb laj tij, li ma̱c ta̱cana̱k saˈ a̱be̱n la̱at ut saˈ xbe̱neb la̱ cualal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈueheb xcˈanjel la̱ cuechˈalal, li ralal xcˈajol laj Leví, re nak textenkˈa nak yo̱kex chi cˈanjelac saˈ li tabernáculo la̱at ut eb la̱ cualal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈcua̱nk rubel la̱ takl. Teˈcˈanjelak saˈ li tabernáculo. Abanan incˈaˈ naru teˈnachˈok riqˈuin li cˈaˈak re ru li cuan saˈ li Santil Naˈajej chi moco teˈnachˈok riqˈuin li artal. Cui teˈxba̱nu aˈan, teˈca̱mk eb aˈan ut texca̱mk ajcuiˈ la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈcˈanjelak a̱cuochben ut teˈxba̱nu li cˈanjel saˈ li tabernáculo. Ma̱ jun jalan naru teˈtenkˈa̱nk e̱re nak yo̱kex chi cˈanjelac saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caˈaj cuiˈ la̱at ut eb la̱ cualal naru te̱ba̱nu li cˈanjel saˈ li Santil Naˈajej ut saˈ li artal re nak incˈaˈ chic tinjoskˈokˈ saˈ xbe̱neb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quinsicˈoc ruheb laj levita la̱ comon saˈ xya̱nkeb laj Israel re teˈtenkˈa̱nk e̱re. Eb aˈan kˈaxtesinbileb cue la̱in. Joˈcan nak ta̱ru̱k teˈcˈanjelak chicuu saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan caˈaj cuiˈ la̱at ut eb la̱ cualal ta̱ru̱k teˈcˈanjelak chokˈ aj tij chiru li artal ut saˈ li Lokˈlaj Santil Naˈajej. La̱in quinxakaban e̱re la̱ex chi cˈanjelac chokˈ aj tij. Cui junak jalan ta̱oc chixba̱nunquil li cˈanjel qˈuebil e̱re saˈ li Santil Naˈajej, li jun aˈan ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye re laj Aarón: —La̱in xinteneb ajcuiˈ saˈ e̱be̱n rilbal li mayej li naqˈueheˈ cue. Chixjunil li santil mayej li nequeˈxqˈue eb laj Israel la̱in tinqˈue e̱re ut reheb la̱ cualal. Li ma̱tan aˈan e̱rehak anakcuan ut chi junelic kˈe cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut tinqˈue ajcuiˈ e̱re li santil mayej li incˈaˈ nacˈatman. Textzˈak ajcuiˈ li mayej re li xbe̱n ru li acui̱mk, li mayej re xtojbal rix li ma̱c, ut re xtzˈa̱manquil xcuybal li ma̱c nak junak naxkˈet junak li chakˈrab. Chixjunil li ta̱qˈuehekˈ cue chokˈ mayej, a̱cuehak la̱at ut rehakeb la̱ cualal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex aj tij saˈ li tabernáculo te̱tzaca li mayej aˈin. Ut la̱ex li textzaca̱nk re, te̱qˈue retal nak santo li tzacae̱mk aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut tinqˈue ajcuiˈ a̱cue li mayej li nequeˈxqˈue cue eb laj Israel li nequetaksi saˈ e̱rukˈ chicuu chiru li artal. La̱in ninqˈue a̱cue ut reheb la̱ cualal a̱cˈajol. Teˈxtzacaheb li mayej aˈin chixjunileb li cuanqueb saˈ la̱ cuochoch li incˈaˈ muxbil ruheb. Aˈin jun li chakˈrab li ta̱cua̱nk chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue e̱re chixjunil li xbe̱n ru li acui̱mk, ut li cha̱bil aceite ut li cha̱bil vino li nequeˈxqˈue eb laj Israel chokˈ xmayejeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li xbe̱n ru li acui̱mk li nequeˈxqˈue cue chokˈ xmayejeb la̱in tinqˈue e̱re. Chixjunileb li cuanqueb saˈ le̱ rochoch, li incˈaˈ muxbileb ru, naru teˈxtzaca li mayej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li mayej li nequeˈxyechiˈi cue eb laj Israel, la̱in tinqˈue e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li xbe̱n alalbej li nequeˈkˈaxtesi cue, la̱in tinqˈue e̱re. Ut tinqˈue e̱re li xbe̱n ral li xul. Abanan tento nak te̱cˈul xtzˈak li xbe̱n alalbej li ani ta̱raj tixtoj rix. Ut te̱cˈul ajcuiˈ xtzˈak li xbe̱n ral li xul li te̱lom li incˈaˈ naru te̱tzaca xtibel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xba̱nu jun po tento teˈxtoj rix. Lix tzˈak, aˈan o̱b chi tumin plata, joˈ nequeˈbisoc saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan, incˈaˈ naru xtojbal rix li xbe̱n ral li cuacax, li carner ut li chiba̱t. Aˈan cueheb la̱in. Tento nak teˈmayeja̱k chicuu. Ta̱rachrachi lix quiqˈuel chiru li artal ut ta̱cˈat lix xe̱bul. Ut aˈanak jun li sununquil cˈatbil mayej ta̱cuulak chicuu la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix tibel li xul aˈan tinqˈue a̱cue, ut a̱cue ajcuiˈ li re xchˈo̱l ut li rukˈ li cuan saˈ xnim, li nequetaksi saˈ e̱rukˈ chicuu la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chalen anakcuan ut chi junelic la̱in ninye nak a̱cue ut reheb la̱ cualal a̱cˈajol li mayej li teˈxqˈue cue eb laj Israel. Aˈin jun li contrato incˈaˈ najala li xinba̱nu a̱cuiqˈuin ut riqˈuineb la̱ cualal a̱cˈajol chi junelic.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye re laj Aarón: —Incˈaˈ textzˈak chˈochˈ saˈ xya̱nkeb laj Israel. Ma̱cˈaˈ te̱re̱chani saˈ li naˈajej li tinqˈue reheb laj Israel. Caˈaj cuiˈ la̱in tine̱re̱chani. Caˈaj cuiˈ la̱in tinqˈuehok e̱re li cˈaˈru nequeraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Leví teˈxcˈul li junju̱nk saˈ xlaje̱tkil li cˈaˈru cuan reheb laj Israel re xtojbal rix li cˈanjel li teˈxba̱nu saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ma̱cuaˈeb aj levita incˈaˈ naru teˈnachˈok riqˈuin li tabernáculo. Cui teˈxba̱nu aˈan, teˈma̱cobk chicuu ut teˈca̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj levita, aˈaneb li teˈba̱nu̱nk li cˈanjel saˈ li tabernáculo. Cui junak tixmux ru li tabernáculo, ta̱cana̱k saˈ xbe̱neb aˈan li ma̱c. Aˈin jun li chakˈrab teˈxba̱nu eb aˈan ut teˈxba̱nu ajcuiˈ li ralal xcˈajol li teˈcua̱nk mokon. Incˈaˈ teˈxcˈul xchˈochˈeb laj levita saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinqˈue ban e̱re la̱ex li junju̱nk saˈ xlaje̱tkil li teˈxqˈue eb laj Israel chokˈ xmayej chicuu la̱in li Ka̱cuaˈ. Xban aˈan nak xinye nak ma̱cˈaˈ teˈre̱chani eb li ralal xcˈajol laj Leví saˈ lix naˈajeb laj Israel.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Ta̱ye reheb li ralal xcˈajol laj Leví chi joˈcaˈin: Tento nak te̱toj li junju̱nk saˈ xlaje̱tkil li joˈ qˈuial li te̱cˈul riqˈuineb laj Israel nak nequeˈxqˈue li junju̱nk saˈ xlaje̱tkil cue la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱toj li junju̱nk saˈ xlaje̱tkil, la̱in tincˈul joˈ nak nincˈul li mayej li nequeˈxqˈue laj Israel nak nequeˈxqˈue li xbe̱n ru li racui̱mkeb trigo malaj li xyaˈal li uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak te̱qˈue le̱ mayej re li Ka̱cuaˈ nak te̱cˈul li junju̱nk saˈ xlaje̱tkil li teˈxqˈue re li Ka̱cuaˈ eb laj Israel. La̱ex laj levita te̱qˈue re laj Aarón laj tij li junju̱nk saˈ xlaje̱tkil li nequecˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱qˈue li junju̱nk saˈ xlaje̱tkil chicuu la̱in li Ka̱cuaˈ, te̱sicˈ ru li kˈaxal cha̱bil xban nak santo li kˈaxtesinbil chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ye ajcuiˈ reheb nak te̱toj li junju̱nk saˈ xlaje̱tkil, la̱in tincˈul joˈ nak nincˈul li mayej li nequeˈxqˈue laj Israel nak nequeˈxqˈue li xbe̱n ru li racui̱mkeb trigo ut li xyaˈal li uva.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex joˈ eb ajcuiˈ li cuanqueb saˈ le̱ rochoch naru te̱tzaca yalak bar li na-elaˈan xban nak aˈan xtojbal li cˈanjel li nequeba̱nu saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuiˈ te̱qˈue re li Ka̱cuaˈ li kˈaxal cha̱bil, ma̱cˈaˈak le̱ ma̱c. Incˈaˈ te̱mux ru lix santil mayejeb laj Israel re nak incˈaˈ texca̱mk, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-17.html>&larr;</a>&nbsp;&nbsp;<font class=titleType><b>Numbers (18/36)</b></font>&nbsp;&nbsp;<a href=Simple-Numbers-19.html>&rarr;</a>
</td></tr></table>


</body></html>
