<html><head><title>
Genesis (48/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-47.html>&larr;</a>&nbsp;&nbsp;<font class=titleType><b>Genesis (48/50)</b></font>&nbsp;&nbsp;<a href=Simple-Genesis-49.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mokon chic coxeˈxye re laj José: —Anakcuan xniman xyajel la̱ yucuaˈ, chanqueb re. Ut laj José quixcˈameb chirix xcabichaleb li ralal, laj Manasés ut laj Efraín. Ut queˈco̱eb chirilbal laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak laj Jacob quirabi resil nak quicuulac laj José chirilbal, quixpuersi rib chi cˈojla̱c chiru lix chˈa̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Jacob quia̱tinac riqˈuin laj José ut quixye re: —Li Ka̱cuaˈ Dios li kˈaxal nim xcuanquil, quicuulac cuiqˈuin saˈ li naˈajej Luz, li cuan Canaán. Ut aran li Ka̱cuaˈ Dios quinrosobtesi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye cue: —La̱in tinqˈueheb chi qˈuia̱nc la̱ cualal a̱cˈajol. Ut riqˈuineb la̱ cualal a̱cˈajol ta̱nima̱nk ru junak li nimla tenamit. Li chˈochˈ aˈin tinyechiˈi a̱cue chi junaj cua la̱at ut reheb ajcuiˈ la̱ cualal a̱cˈajol, chan cue li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cuib la̱ cualal li queˈyoˈla arin Egipto nak ma̱jiˈ nincˈulun arin a̱cuiqˈuin, tzˈakal cualaleb ajcuiˈ nak nequeˈcuil. Joˈcan nak laj Efraín ut laj Manasés teˈcua̱nk chokˈ cue joˈ nak cuanqueb laj Simeón ut laj Rubén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li jun chˈo̱l chic la̱ cualal li teˈyoˈla̱k, aˈaneb a̱cue. Saˈ xcˈabaˈeb li cuib li raseb teˈtzˈako̱nk riqˈuin li cˈaˈru teˈre̱chani eb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quin-el saˈ li tenamit Padan-aram, yo̱co chi xic saˈ xbehil Canaán nak quicam lix Raquel la̱ naˈ chicuu saˈ be. Caˈchˈin chic ma̱ nococuulac saˈ li naˈajej Efrata nak quincˈul li raylal aˈan. Ut aran quinmuk li cuixakil. Belén nayeman ajcuiˈ re li naˈajej Efrata, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Israel quirileb li ralal laj José ut quixpatzˈ re: —¿Aniheb aˈin li cuanqueb arin? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj José quichakˈoc ut quixye re lix yucuaˈ: —Li Ka̱cuaˈ Dios x-osobtesin cue ut aˈaneb li cualal li queˈyoˈla arin Egipto, chan. Ut laj Jacob quixye re, —Ba̱nu usilal, jilosiheb chak chincˈatk ut la̱in tintzˈa̱ma chiru li Ka̱cuaˈ Dios nak ta̱rosobtesiheb, chan laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quichokoˈ saˈ li ru laj Israel xban lix ti̱xilal ut incˈaˈ chic sa na-iloc. Laj José quixjilosiheb li ralal chixcˈatk lix yucuaˈchin. Ut laj Jacob quixkˈaluheb ut quirutzˈeb ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jacob quixye re laj José: —La̱in cuan saˈ inchˈo̱l nak incˈaˈ chic tincuil a̱cuu. Abanan li Ka̱cuaˈ Dios xba̱nu usilal cue. Xcuil a̱cuu la̱at ut xcuil ajcuiˈ ruheb la̱ cualal, chan laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj José quirisiheb lix cocˈal chixbe̱n li ruch raˈ lix yucuaˈchin, ut quixcuikˈib rib aˈan chiru lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quixakli, laj José quixchap li cuib chi ralal. Quixchap laj Efraín riqˈuin lix nim ukˈ ut quixchap laj Manasés riqˈuin lix tzˈe. Ut nak quixjilosiheb riqˈuin laj Israel, laj Manasés quicana saˈ xnim ukˈ laj Israel, ut laj Efraín quicana saˈ lix tzˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Israel quixjalpaki li rukˈ re nak lix nim ukˈ tixqˈue saˈ xjolom laj Efraín li i̱tzˈinbej, ut lix tzˈe ukˈ tixqˈue saˈ xjolom laj Manasés li asbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Israel quirosobtesi laj José nak quixye re chi joˈcaˈin: —Li Ka̱cuaˈ Dios li x-osobtesin chak reheb lin yucuaˈ laj Abraham, joˈ eb ajcuiˈ laj Isaac, aˈan ajcuiˈ li Ka̱cuaˈ Dios li yo̱ chi iloc chak cue chalen anakcuan;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aˈ taxak lix ángel li Dios li na-iloc cue junelic, aˈan taxak chi-osobtesi̱nk reheb li al aˈin. Ut cheˈta̱mk taxak eb li ralal xcˈajol saˈ incˈabaˈ la̱in joˈ ajcuiˈ saˈ xcˈabaˈeb lin xeˈto̱nil yucuaˈ laj Abraham ut laj Isaac. Ut chi joˈcan ta̱nima̱nk ru jun nimla tenamit saˈ ruchichˈochˈ xbaneb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj José quiril nak lix yucuaˈ quixqˈue lix nim ukˈ saˈ xjolom laj Efraín li i̱tzˈinbej. Incˈaˈ quicuulac chiru. Laj José ticto quixjal li rukˈ lix yucuaˈ ut quixqˈue lix nim ukˈ saˈ xbe̱n xjolom laj Manasés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj José quixye re lix yucuaˈ: —Incˈaˈ, at inyucuaˈ, ma̱ba̱nu chi joˈcan xban nak laj Manasés, aˈan li asbej. Qˈue ban la̱ nim ukˈ saˈ xbe̱n xjolom aˈan, chan laj José.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan laj Israel incˈaˈ quixcˈul xchˈo̱l xba̱nunquil chi joˈcan ut quixye, —La̱in ninnau nak aˈan li asbej, at cualal. Ta̱nima̱nk lix cuanquil aˈan. Abanan li i̱tzˈinbej kˈaxal cuiˈchic numtajenak lix cuanquil chiru li asbej. Kˈaxal nabaleb li ralal xcˈajol li teˈcua̱nk, chan laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li cutan aˈan laj Israel quixtzˈa̱ma chiru li Dios nak aˈan taxak chi-osobtesi̱nk reheb li cuib chi al. Ut laj Israel quixye ajcuiˈ reheb, —Nak junak li kalal kacˈajol tixtzˈa̱ma chiru li Dios nak aˈan ta̱osobtesi̱nk re junak chic, joˈcaˈin tixye, “Li Ka̱cuaˈ Dios taxak ta̱osobtesi̱nk a̱cue joˈ nak queˈosobtesi̱c laj Efraín ut laj Manasés xban li Ka̱cuaˈ Dios,” chan laj Israel reheb. Ut chi joˈcaˈin laj Israel quixnimobresi xcuanquil laj Efraín chiru laj Manasés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Israel quixye re laj José: —Anakcuan ca̱mc cue la̱in. Li Ka̱cuaˈ Dios taxak chicua̱nk e̱riqˈuin, ex cualal incˈajol. Ut aˈan taxak chisukˈisi̱nk e̱re saˈ lix tenamiteb li kaxeˈto̱nil yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in numtajenak xqˈuial li cˈaˈak re ru li xinqˈue a̱cue chiruheb la̱ cuas. Anakcuan tinkˈaxtesi a̱cue li naˈajej Siquem li xincue̱chani nak xinpletic riqˈuineb laj amorreo, chan laj Jacob re laj José.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-47.html>&larr;</a>&nbsp;&nbsp;<font class=titleType><b>Genesis (48/50)</b></font>&nbsp;&nbsp;<a href=Simple-Genesis-49.html>&rarr;</a>
</td></tr></table>


</body></html>
