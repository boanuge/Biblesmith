<html><head><title>
2Chronicles (31/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-30.html>&larr;</a>&nbsp;&nbsp;<font class=titleType><b>2Chronicles (31/36)</b></font>&nbsp;&nbsp;<a href=Simple-2Chronicles-32.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈrakeˈ chi ninkˈei̱c, eb laj Israel li cuanqueb Jerusalén queˈco̱eb saˈ eb li tenamit li cuanqueb saˈ xcue̱nt Judá. Queˈxjuqˈui li ni̱nki pec li nequeˈxlokˈoni cuiˈ li yi̱banbil dios ut queˈxjori lix jalam u̱ch lix Asera. Queˈxjuqˈui li naˈajej li najt xteram ut eb li artal li cuanqueb yalak bar saˈ lix naˈajeb li ralal xcˈajol laj Judá, laj Benjamín, laj Efraín ut laj Manasés. Nak queˈxchoy xsachbal chixjunil, eb laj Israel quilajeˈco̱eb saˈ lix naˈajeb saˈ lix tenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Ezequías quixqˈueheb cuiˈchic chi chˈu̱tal eb laj tij ut eb laj levita, aˈ yal cˈaˈru lix cˈanjeleb li junju̱nk. Queˈxcˈat li mayej ut queˈmayejac re xcˈambaleb rib li tenamit saˈ usilal riqˈuin li Ka̱cuaˈ. Queˈcˈanjelac chiru li Dios ut queˈbantioxin ut queˈxbicha xlokˈal li Ka̱cuaˈ saˈ eb li oqueba̱l re lix templo li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixqˈue li mayej xul li nequeˈxcˈat rajlal ekˈela ut rajlal ecuu joˈ ajcuiˈ li nequeˈxcˈat saˈ li hiloba̱l cutan. Quixqˈue ajcuiˈ li nequeˈxmayeja saˈ xyoˈlajic li po, ut reheb li ninkˈe li queˈxba̱nu joˈ tzˈi̱banbil saˈ lix chakˈrab li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixye reheb li tenamit li cuanqueb Jerusalén nak teˈxqˈue li mayej li tento teˈxcˈul laj tij ut eb laj levita re nak teˈxkˈaxtesi ribeb chi cˈanjelac chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈrabi resil li esilal aˈin, queˈxqˈue chi nabal li xbe̱n ru li racui̱mkeb laj Israel. Queˈxqˈue ajcuiˈ li vino, li aceite, li xyaˈal cab, ut li xbe̱n ru li racui̱mkeb. Ut queˈxqˈue ajcuiˈ li junju̱nk saˈ xlaje̱tkil re chixjunil li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel ut eb laj Judá li cuanqueb saˈ eb li tenamit saˈ xcue̱nt Judá queˈxqˈue ajcuiˈ li junju̱nk saˈ xlaje̱tkil reheb lix cuacax ut lix carner. Queˈxqˈue chixjunil li queˈxyechiˈi re li Ka̱cuaˈ lix Dioseb. Ut queˈxchˈutub aran chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxtiquib xchˈutubanquil li mayej aˈin saˈ li rox po ut queˈrakeˈ saˈ li xcuuk po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak laj Ezequías ut eb li nequeˈtenkˈan re queˈril chixjunil li mayej tu̱btu aran, queˈxlokˈoni li Ka̱cuaˈ ut queˈxbantioxi chiruheb laj Israel lix tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ezequías quixpatzˈ reheb laj tij ut eb laj levita chirix li mayej li tu̱btu aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Azarías li xbe̱nil aj tij xcomoneb li ralal xcˈajol laj Sadoc quixye: —Chalen nak eb li tenamit queˈxtiquib xqˈuebal lix mayej junelic cuan li katzacae̱mk. Nocotzacan chi us xban nak li Ka̱cuaˈ quirosobtesiheb lix tenamit. Chixjunil li cuan arin, aˈan li na-elaˈan, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Ezequías quixye reheb nak teˈxyi̱b eb li naˈajej saˈ li templo li ta̱xocma̱nk cuiˈ li mayej li nequeˈxqˈue li tenamit. Ut joˈcan qui-uxman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ eb li naˈajej aˈan queˈxxoc li xbe̱n ru li racui̱mkeb li queˈxqˈue chokˈ xmayejeb ut li junju̱nk saˈ xlaje̱tkil joˈ ajcuiˈ chixjunil li mayej li ac kˈaxtesinbil chiru li Ka̱cuaˈ. Ut queˈxxakab laj Conanías laj levita re nak aˈan ta̱cˈuluk re rochben laj Simei li ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxxakabeb ajcuiˈ eb li cui̱nk aˈin chixtenkˈanquileb: laj Jehiel, laj Azazías, laj Nahat, laj Asael, laj Jerimot, laj Jozabad, laj Eliel, laj Ismaquías, laj Mahat ut laj Benaía. Aˈaneb aˈin li queˈxakaba̱c chixtenkˈanquileb laj Conanías ut laj Simei li ri̱tzˈin xbaneb li rey Ezequías ut laj Azarías li nataklan saˈ lix templo li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Coré li ralal laj Imna laj levita, aˈan li nacˈacˈalen saˈ li oqueba̱l li cuan saˈ li este, ut aˈan ajcuiˈ li quixakaba̱c chixcˈulbal li mayej li qui-ala saˈ xchˈo̱leb xqˈuebal re li Dios. Ut aˈan ajcuiˈ li najeqˈuin re li mayej li kˈaxtesinbil re li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb ajcuiˈ li queˈtenkˈan re laj Coré chixjeqˈuinquil saˈ ti̱quilal li cˈaˈruheb re laj tij aˈ yal cˈaˈru lix cˈanjeleb, joˈ ti̱x, joˈ toj sa̱jeb. Eb li cui̱nk aˈin cuanqueb saˈ eb li tenamit li cuanqueb cuiˈ eb laj tij. Aˈaneb aˈin li cui̱nk: laj Edén, laj Miniamín, laj Jesúa, laj Semaías, laj Amarías ut laj Secanías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxjeqˈui ajcuiˈ reheb li cocˈ te̱lom li ac xeˈxba̱nu oxib chihab li tzˈi̱banbil xcˈabaˈeb saˈ li hu li tzˈi̱banbil cuiˈ xcˈabaˈeb li junju̱nk. Aˈaneb li teˈoc saˈ lix templo li Ka̱cuaˈ chi cˈanjelac aˈ yal cˈaˈru xcˈanjel li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxjeqˈui ajcuiˈ reheb laj tij li tzˈi̱banbil xcˈabaˈeb saˈ li hu li tzˈi̱banbil cuiˈ xcˈabaˈeb laj tij, ut reheb ajcuiˈ laj levita li ac xeˈxba̱nu junmay chihab aˈ yal joˈ qˈuialeb saˈ li ju̱nk chˈu̱tal ut aˈ yal cˈaˈru lix cˈanjeleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈin tzˈi̱banbileb xcˈabaˈ rochbeneb li rixakil ut eb li ralal ut eb lix rabin. Queˈxcˈul li cˈaˈru reheb xban nak eb aˈan kˈaxtesinbileb chi cˈanjelac chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ chixjunileb li tenamit cuanqueb cui̱nk xakabanbileb re teˈxjeqˈui li cˈaˈruheb re laj tij, li ralal xcˈajol laj Aarón, li cuanqueb saˈ eb li tenamit malaj ut saˈ cˈaleba̱l. Ut queˈxjeqˈui ajcuiˈ li cˈaˈru reheb laj levita li tzˈi̱banbil xcˈabaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin quixba̱nu li rey Ezequías saˈ chixjunil li naˈajej Judá. Quixba̱nu li us chiru li Ka̱cuaˈ. Quicuan saˈ ti̱quilal ut saˈ xya̱lal chiru li Ka̱cuaˈ lix Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixqˈue xchˈo̱l chixba̱nunquil li cˈanjel saˈ lix templo li Dios ut quixba̱nu li naxye saˈ li chakˈrab. Xban nak quixsicˈ li Dios chi anchal xchˈo̱l, joˈcan nak us qui-el riqˈuin li cˈaˈru quixba̱nu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-30.html>&larr;</a>&nbsp;&nbsp;<font class=titleType><b>2Chronicles (31/36)</b></font>&nbsp;&nbsp;<a href=Simple-2Chronicles-32.html>&rarr;</a>
</td></tr></table>


</body></html>
