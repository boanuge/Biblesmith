<html><head><title>
Job (14/42)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-13.html>&larr;</a>&nbsp;&nbsp;<font class=titleType><b>Job (14/42)</b></font>&nbsp;&nbsp;<a href=Simple-Job-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cristian li nequeˈyoˈla saˈ ruchichˈochˈ incˈaˈ najt rok lix yuˈameb ut nabal raylal nequeˈxcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix yuˈameb aˈan chanchan li utzˈuˈuj napuqˈueˈ ut junpa̱t natzˈumar. Saˈ junpa̱t na-osoˈ ut incˈaˈ chic nacuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in yal cui̱nkin. ¿Cˈaˈut nak tento tattzˈilok a̱tin chicuix ut tatrakok a̱tin saˈ inbe̱n?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma naru ta biˈ nacuan li us riqˈuineb li incˈaˈ useb xnaˈleb? Ma̱ jokˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac chˈolchˈo cha̱cuu joˈ najtil teˈcua̱nk xyuˈam li cristian saˈ ruchichˈochˈ. Ut li cˈaˈru nacaye la̱at, ma̱ ani naru ta̱jalok re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui joˈcan lix yuˈameb li cristian, canab xqˈuebal raylal saˈ xbe̱neb re nak teˈxyal caˈchˈinak xsahil li cˈanjel nequeˈxba̱nu nak toj ma̱jiˈ nequeˈcam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak nayoqˈueˈ junak li cheˈ incˈaˈ nacam chi junaj cua xban nak nacana lix to̱nal. Ut lix to̱nal aˈan na-el cuiˈchic xtux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta ac yo̱k chi chakic lix xeˈ li cheˈ, ut usta ac yo̱k chi kˈa̱c lix to̱nal saˈ chˈochˈ,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>abanan nak tixqˈue li hab saˈ xbe̱n ta̱raxokˈ cuiˈchic ru. Chanchanak chic jun to̱n li acui̱mk toj x-auman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb li cristian nak nequeˈcam, nequeˈosoˈ chi junaj cua. Ut, ¿bar nequeˈxic nak nequeˈcam?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li haˈ li cuan saˈ li palau naru nequeˈsach ut eb li nimaˈ nequeˈosoˈ ut nequeˈchakic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaneb ajcuiˈ li cristian li nequeˈcam incˈaˈ chic nequeˈcuacli nak li choxa ma̱jiˈ na-osoˈ. Incˈaˈ nequeˈel chak saˈ li naˈajej li cuanqueb cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Us raj nak tina̱muk ta chak saˈ lix naˈajeb li camenak. Mukmukin raj chak aran toj ta̱numekˈ la̱ joskˈil. La̱at raj tatyehok re joˈ najtil tincua̱nk chak aran nak tinjulticokˈ a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nacam li cui̱nk, ¿ma ta̱yoˈla̱k cuiˈchic? La̱in yo̱quin chiroybeninquil joˈ najtil chic tincˈul li raylal toj ta̱cuulak xkˈehil nak tincolekˈ chiru li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at tina̱cua̱tina ut la̱in tatinsume. Sahak chic a̱chˈo̱l cuiqˈuin xban nak la̱at xatyi̱ban cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at yo̱cat chixqˈuebal retal cˈaˈru ninba̱nu ut incˈaˈ yo̱cat chixqˈuebal retal cˈaˈru lin ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱sachk saˈ a̱chˈo̱l chixjunil li ma̱c ninba̱nu. Ut ta̱cuisi chixjunil li incˈaˈ us ninba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li tzu̱l nequeˈosoˈ nak nequeˈukˈeˈ. Ut eb li sako̱nac nequeˈecˈan saˈ xnaˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li pec nequeˈjayoˈ xban li haˈ nanumeˈ saˈ xbe̱neb. Ut nak naxqˈue li hab naxchˈaj li chˈochˈ. Joˈcan ajcuiˈ nak yo̱cat chixsachbal ru li cˈaˈru naxyoˈoni li cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nacaba̱nu raylal re ut nacaqˈue chi ca̱mc. Ut nak nacam najalanoˈ li rilbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naxnau ma naqˈueheˈ xlokˈaleb li ralal xcˈajol malaj ut nacubsi̱c xcuanquileb. Aˈan incˈaˈ naxnau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caˈaj cuiˈ lix raylal lix tibel narecˈa ut li rahil chˈo̱lej, chan laj Job.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-13.html>&larr;</a>&nbsp;&nbsp;<font class=titleType><b>Job (14/42)</b></font>&nbsp;&nbsp;<a href=Simple-Job-15.html>&rarr;</a>
</td></tr></table>


</body></html>
