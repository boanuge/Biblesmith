<html><head><title>
Ruth (4/4)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ruth-3.html>&larr;</a>&nbsp;&nbsp;<font class=titleType><b>Ruth (4/4)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Booz co̱ ut quicˈojla saˈ li oqueba̱l re li tenamit bar cˈaynakeb cuiˈ chixchˈutubanquil ribeb li cristian. Saˈ ajcuiˈ li ho̱nal aˈan quinumeˈ li rechˈalal, ut laj Booz quixbok riqˈuin ut quixye re: —Quim arin. Chunlan chincˈatk, chan. Ut li rechˈalal quicˈojla chixcˈatk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Booz quixbokeb chak laje̱b li nequeˈcˈamoc be saˈ li tenamit ut quixtzˈa̱ma ajcuiˈ chiruheb nak teˈcˈojla̱k aran. Ut eb aˈan queˈcˈojla.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ac chunchu̱queb chixjunileb, laj Booz quixye re li rechˈalal: —Lix Noemí li quisukˈi chak Moab ta̱raj tixcˈayi lix chˈochˈ laj Elimelec li kechˈalal li quicam chak Moab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xincˈoxla nak tento tinye a̱cue. Cui ta̱cuaj xlokˈbal li chˈochˈ aˈan, ta̱ye cue chiruheb chixjunileb li cˈojcˈo̱queb arin ut chiruheb li nequeˈcˈamoc be saˈ li tenamit. Cui la̱at ta̱cuaj ta̱lokˈ li chˈochˈ, lokˈ. Cui ut incˈaˈ nacacuaj xlokˈbal, ta̱ye cue, re nak tinnau, xban nak caˈaj cuiˈ la̱at ut la̱in li rechˈalal li camenak. Caˈaj cuiˈ la̱o li ta̱ru̱k tolokˈok re li chˈochˈ aˈan, chan. Ut li rechˈalal quixye re: —La̱in tinlokˈ li chˈochˈ aˈan, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Booz quixye cuiˈchic re: —Cui ta̱lokˈ li chˈochˈ chiru lix Noemí, tento ajcuiˈ nak tatsumla̱k riqˈuin lix Rut li xma̱lcaˈan aj Moab re nak cua̱nk ajcuiˈ saˈ xcˈabaˈ li camenak li chˈochˈ aˈan, chan laj Booz.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quirabi aˈan li rechˈalal quichakˈoc ut quixye re: —La̱in incˈaˈ naru tinlokˈ li chˈochˈ aˈan. La̱in incˈaˈ nacuaj ta̱cua̱nk chˈaˈajquilal mokon riqˈuineb li cualal incˈajol. Cui la̱at ta̱cuaj xlokˈbal, lokˈ xban nak la̱in incˈaˈ ta̱ru̱k tinlokˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan, eb laj Israel cˈaynakeb chixba̱nunquil li contrato chi joˈcaˈin: Li ani incˈaˈ ta̱raj xlokˈbal junak cˈaˈak re ru tenebanbil saˈ xbe̱n xlokˈbal, tento nak li jun aˈan ta̱risi lix xa̱b ut tixqˈue re li ani ta̱lokˈok re. Aˈan retalil nak incˈaˈ chic naru tixpatzˈ mokon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak li cui̱nk quirisi lix xa̱b ut quixqˈue re laj Booz ut quixye re: —Lokˈ la̱at li chˈochˈ. La̱in incˈaˈ tinlokˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Booz quixye reheb laj cˈamol be saˈ li tenamit joˈqueb ajcuiˈ chixjunileb li chˈutchˈu̱queb aran: —La̱ex xerabi ut xeril anakcuan nak la̱in tinlokˈok re chiru lix Noemí chixjunil li cˈaˈru reheb laj Elimelec, laj Quelión joˈ ajcuiˈ laj Mahlón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xban nak tinlokˈ li chˈochˈ, tinsumla̱k ajcuiˈ riqˈuin lix Rut laj Moab li quicuan chokˈ rixakil laj Mahlón re nak ta̱cua̱nk ralal xcˈajol saˈ xcˈabaˈ li camenak. Ut lix cˈabaˈeb li camenak incˈaˈ ta̱sachk saˈ xchˈo̱leb lix comon chi moco ta̱sachk saˈ xchˈo̱leb li cuanqueb saˈ li tenamit aˈin. La̱ex xerabi ut xeril li xkaba̱nu anakcuan, chan laj Booz.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj cˈamol be ut chixjunileb li cuanqueb aran queˈxye: —La̱o xkil ut xkanau. Ut aˈ taxak li Ka̱cuaˈ chiqˈuehok re li ixk aˈan chi cua̱nc saˈ la̱ cuochoch chi cha̱bil. Chicua̱nk taxak joˈ nak queˈcuan chak lix Raquel ut lix Lea, li kaxeˈ kato̱nal chikajunilo la̱o aj Israel. Ut la̱atak taxak jun cui̱nk kˈaxal nim a̱cuanquil ut kˈaxal naˈno̱k taxak a̱cuu arin Belén Efrata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈ taxak li Ka̱cuaˈ chiqˈuehok nabalak e̱ralal e̱cˈajol. Kˈaxal taxak nabalakeb joˈ li ralal xcˈajol laj Fares, li ralal laj Judá li quicuan riqˈuin lix Tamar, chanqueb re laj Booz.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Booz quixcˈam lix Rut chokˈ rixakil. Li Dios qui-osobtesin re ut quicana chi yaj aj ixk. Quicuan jun lix cˈulaˈaleb chˈina te̱lom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ixk queˈxye re lix Noemí: —Lokˈoninbil taxak li Ka̱cuaˈ li xqˈuehoc a̱cue jun a̱cui. Naˈno̱k taxak ru la̱ cui saˈ li katenamit Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aˈan taxak ta̱cˈojoba̱nk a̱chˈo̱l ut tixqˈue xcacuil a̱chˈo̱l saˈ a̱ti̱xilal. La̱ cualib, li kˈaxal narahoc a̱cue, xqˈuehoc a̱cue la̱ cui. La̱ cualib, aˈan li kˈaxal lokˈ cha̱cuu chiru cuukub chi cocˈal, chanqueb re lix Noemí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Noemí quixcˈul li cˈulaˈal ut quixkˈalu ut aˈan quiqˈuiresin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li rech cabal queˈril aˈan ut queˈxye: —Xyoˈla jun xcˈulaˈal lix Noemí, chanqueb. Ut aj Obed queˈxqˈue chokˈ xcˈabaˈ li cˈulaˈal. Laj Obed, aˈan lix yucuaˈ laj Isaí. Ut laj Isaí, aˈan lix yucuaˈ laj David.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin li ralal xcˈajoleb laj Fares: Laj Fares, aˈan lix yucuaˈ laj Hezrón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Hezrón, aˈan lix yucuaˈ laj Ram; ut laj Ram, aˈan lix yucuaˈ laj Aminadab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Aminadab, aˈan lix yucuaˈ laj Naasón; ut laj Naasón, aˈan lix yucuaˈ laj Salmón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salmón, aˈan lix yucuaˈ laj Booz. Ut laj Booz, aˈan lix yucuaˈ laj Obed.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Obed, aˈan lix yucuaˈ laj Isaí; ut laj Isaí, aˈan lix yucuaˈ li rey David.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ruth-3.html>&larr;</a>&nbsp;&nbsp;<font class=titleType><b>Ruth (4/4)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
