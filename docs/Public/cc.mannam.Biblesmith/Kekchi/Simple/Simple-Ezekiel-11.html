<html><head><title>
Ezekiel (11/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-10.html>&larr;</a>&nbsp;&nbsp;<font class=titleType><b>Ezekiel (11/48)</b></font>&nbsp;&nbsp;<a href=Simple-Ezekiel-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix musikˈ li Dios quinixcuaclesi ut quinixcˈam saˈ li oqueba̱l re li templo li cuan saˈ li este. Saˈ li oqueba̱l aˈan cuanqueb o̱b xcaˈcˈa̱l (25) li cui̱nk. Saˈ xya̱nkeb aˈan cuan laj Jaazanías li ralal laj Azur ut laj Pelatías li ralal laj Benaía. Eb aˈan nequeˈcˈamoc be saˈ xya̱nkeb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye cue: —At ralal cui̱nk, aˈaneb aˈin li cui̱nk li yo̱queb chixcˈu̱banquil ru li ma̱usilal ut yo̱queb chixtacchiˈinquileb li tenamit aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxye, “Ma̱cˈaˈ cˈoxlac. Tzˈakal tocablak. Saˈ li tenamit aˈin takacol kib. Chanchanak jun li ucˈal ut la̱o chanchanako li tib li cuan chi saˈ li ucˈal,” chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱at, at ralal cui̱nk, ye resil reheb li raylal li ta̱cha̱lk saˈ xbe̱neb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix musikˈ li Ka̱cuaˈ quichal cuiqˈuin ut quixye cue nak tinye chi joˈcaˈin: Aˈan aˈin li naxye li Ka̱cuaˈ. La̱ex li ralal xcˈajol laj Israel, nequeye li cˈaˈak re ru aˈin, abanan la̱in ninnau cˈaˈru cuan saˈ le̱ chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex xecamsi nabaleb li cristian saˈ li tenamit. Ut xecanabeb chi tu̱btu li camenak saˈ eb li be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak li Ka̱cuaˈ Dios naxye chi joˈcaˈin: La̱in texcuisi saˈ li tenamit. Aˈ chic li cristian li xecamsiheb teˈcana̱k saˈ li tenamit. Chanchanakeb li tib saˈ li ucˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex incˈaˈ nequeraj pletic xban nak nequexxucuac. Abanan la̱in tinqˈue li ple̱t saˈ e̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Texcuisi saˈ le̱ tenamit ut texinkˈaxtesi saˈ rukˈeb li jalaneb xtenamit. Texinqˈue chixtojbal le̱ ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Texcamsi̱k chi chˈi̱chˈ. La̱in tinrakok a̱tin saˈ e̱be̱n naticla chak saˈ li nuba̱l re li naˈajej Israel re nak te̱qˈue retal nak la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tenamit aˈan moco chanchanak ta li ucˈal chokˈ e̱re, chi moco la̱exak ta li tib li cuan chi saˈ. La̱in tinrakok a̱tin saˈ e̱be̱n naticla chak saˈ li nuba̱l re li tenamit Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex te̱qˈue retal nak la̱in li Ka̱cuaˈ. La̱ex incˈaˈ xeba̱nu li naxye saˈ lin chakˈrab chi moco xeba̱nu li cˈaˈru xinye e̱re. Xeba̱nu ban joˈ nequeˈxba̱nu li jalaneb xtenamit li cuanqueb che̱jun sutam, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak la̱in yo̱quin chixyebal resil li raylal li ta̱cha̱lk saˈ xbe̱neb, laj Pelatías li ralal laj Benaía quicam. Ut la̱in quinhupub cuib saˈ chˈochˈ ut quinjap cue ut quinye: —At nimajcual Dios, ¿ma ta̱sacheb ru chi junaj cua eb li ralal xcˈajol laj Israel li joˈ qˈuial chic queˈcoleˈ?—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, eb li cristian li cuanqueb Jerusalén yo̱queb chi a̱tinac chirixeb laj Israel la̱ cuech tenamitil li queˈchapeˈ ut queˈcˈameˈ chi najt. Yo̱queb chixyebal, “Najt cuanqueb riqˈuin li Ka̱cuaˈ. Incˈaˈ naru teˈlokˈoni̱nk. Joˈcan nak xcana chokˈ ke la̱o li naˈajej aˈin,” chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak ta̱ye reheb laj Israel la̱ cuech tenamitil li queˈcˈameˈ chi najt li cˈaˈru yo̱quin chixyebal. La̱in quintaklan reheb chi najt ut quinjeqˈuiheb saˈ xya̱nkeb li jalanil tenamit. Abanan la̱in tincua̱nk riqˈuineb nak cua̱nkeb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ye ajcuiˈ reheb laj Israel nak la̱in tinchˈutub cuiˈchic ruheb li jeqˈuinbileb ru saˈ li jalanil tenamit ut tincˈameb cuiˈchic saˈ lix tenamiteb. Ut tinqˈue cuiˈchic reheb li naˈajej Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac cua̱nkeb chic saˈ lix naˈajeb, teˈrisi li yi̱banbil dios saˈ xya̱nkeb ut incˈaˈ chic teˈxba̱nu li yibru naˈleb re xlokˈoninquil li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinacˈobresi li ra̱meb ut tinjal lix cˈaˈuxeb. Tinkˈunobresi li ra̱meb ut tincuisi li cacuil chˈo̱lej li cuan riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan teˈxba̱nu li cˈaˈru ninye ut teˈxpa̱b lin chakˈrab. Ut la̱inak lix Dioseb ut aˈanakeb li cualal incˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb li nequeˈxic xchˈo̱l chixba̱nunquil li yibru naˈleb re xlokˈoninquil li jalanil dios, la̱in tinqˈueheb chixtojbal lix ma̱queb. La̱in li Ka̱cuaˈ ninyehoc re aˈin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li querubines queˈxhel lix xiqˈueb ut queˈco̱eb ut eb li ruedas co̱ rochbeneb. Ut lix lokˈal lix Dioseb laj Israel cuan saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix lokˈal li Dios qui-el saˈ li tenamit ut coxakli̱k saˈ xbe̱n li tzu̱l li cuan saˈ xjayal li na-el cuiˈ li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix musikˈ li Dios quinixcuaclesi ut quinixcˈam cuiˈchic Babilonia cuanqueb cuiˈ li queˈcˈameˈ chi pre̱xil. Aˈan li quicuil saˈ li visión li quicˈutbesi̱c chicuu xban li Ka̱cuaˈ. Ut incˈaˈ chic quicuil li visión aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinye reheb laj Israel li cuanqueb chi pre̱xil Babilonia chixjunil li quicˈutbesi̱c chicuu saˈ li visión xban li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-10.html>&larr;</a>&nbsp;&nbsp;<font class=titleType><b>Ezekiel (11/48)</b></font>&nbsp;&nbsp;<a href=Simple-Ezekiel-12.html>&rarr;</a>
</td></tr></table>


</body></html>
