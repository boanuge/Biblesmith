<html><head><title>
Hosea (5/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-4.html>&larr;</a>&nbsp;&nbsp;<font class=titleType><b>Hosea (5/14)</b></font>&nbsp;&nbsp;<a href=Simple-Hosea-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex laj tij, cherabihak li oc cue chixyebal. La̱ex laj Israel, cheqˈuehak retal li tinye. Ex ralal xcˈajol li rey, abihomak li tinye anakcuan. Xexrakoc raj a̱tin saˈ xbe̱neb li tenamit saˈ ti̱quilal. Abanan incˈaˈ xeba̱nu. Joˈcan nak ta̱rakekˈ a̱tin saˈ e̱be̱n la̱ex ut texinqˈue chixtojbal rix le̱ ma̱c. Xeqˈue e̱rib joˈ jun raˈal reheb laj Mizpa joˈ ajcuiˈ reheb laj Tabor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan nak xebec jun li jul kˈaxal cham chokˈ re li raˈal xban lix qˈuial li ma̱usilal nequeba̱nu. Joˈcan nak texinqˈue chixtojbal rix le̱ ma̱usilal che̱junilex la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in ninnau chanru le̱ naˈleb la̱ex ralal xcˈajol laj Efraín. Incˈaˈ naru te̱muk e̱rib chicuu ex aj Israel. Li ralal xcˈajol laj Efraín xineˈxtzˈekta̱na ut yo̱queb chixlokˈoninquil li jalanil dios. Ut lix ma̱usilaleb aˈan xbon rib saˈ e̱ya̱nk che̱junilex la̱ex aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban le̱ ma̱usilal incˈaˈ chic nequecˈoxla sukˈi̱c cuiqˈuin la̱in le̱ Dios. Nequeqˈue ban e̱chˈo̱l chixlokˈoninquil li yi̱banquil dios. Joˈcan nak incˈaˈ naru te̱nau cuu nak la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban lix kˈetkˈetileb laj Israel nacˈutun nak cuanqueb xma̱c. Ut xban lix kˈetkˈetileb, eb li ralal xcˈajol laj Israel ut eb li ralal xcˈajol laj Efraín teˈosokˈ saˈ li ma̱c. Ut teˈosokˈ ajcuiˈ saˈ lix ma̱queb li ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel nequeˈxcˈam li cuacax joˈ ajcuiˈ lix carner re nak teˈxmayeja chicuu. Abanan ma̱cˈaˈ rajbal nak nequeˈmayejac chicuu xban nak la̱in xintzˈekta̱naheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequeˈxba̱nu rib nak niquineˈxlokˈoni, abanan ma̱cuaˈ la̱in nequeˈxlokˈoni cuu. Aˈ ban chic li jalanil dios nequeˈxlokˈoni. Eb li ralal xcˈajol ma̱cuaˈeb chic intenamit. Joˈcan nak chi se̱b tebinsach ut tinsach ajcuiˈ lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheya̱basihak li trompeta aran Gabaa. Cheya̱basihak aran Ramá. Cheyehak resil aran Bet-avén xban nak ticla̱c re li ple̱t. Cheqˈuehak retal ut texxucuak la̱ex li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Efraín teˈcana̱k chi ma̱cˈaˈ cuan reheb saˈ xkˈehil li rakba a̱tin. Eb li ralal xcˈajol laj Israel teˈxnau nak relic chi ya̱l joˈcaˈin ta̱cˈulma̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye: —Yo̱ injoskˈil xban nak eb laj cˈamol be saˈ xya̱nkeb laj Judá queˈcuulac e̱riqˈuin la̱ex aj Israel ut queˈxmakˈ che̱ru le̱ naˈaj. Chanchan osoˈqueb re saˈ li cacuil hab nak tinqˈueheb chixtojbal xma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Efraín nequeˈrahobtesi̱c xban nak nequeˈxtzˈekta̱na li ti̱quilal ut nequeˈxqˈue xchˈo̱l chixlokˈoninquileb li yi̱banbil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tebinqˈue chi sachecˈ li ralal xcˈajol laj Efraín. Ut teˈosokˈ ajcuiˈ eb li ralal xcˈajol laj Judá. Chanchanakeb chic li cˈaˈak re ru li namaxen ut li nacˈuxeˈ xban li cˈa̱ms teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Efraín teˈxqˈue retal nak kˈaxal ra cuanqueb cuiˈ. Eb li ralal xcˈajol laj Judá teˈxqˈue retal nak cuanqueb saˈ chˈaˈajquilal. Joˈcan nak teˈxic riqˈuin li rey Jareb aran Asiria chixtzˈa̱manquil xtenkˈanquileb. Abanan aˈan incˈaˈ ta̱ru̱k tixtenkˈaheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincˈut lin joskˈil chiruheb li ralal xcˈajol laj Efraín. Chanchanakin li cakcoj nak tinrahobtesiheb. Chanchanakin li ral li cakcoj nak tinrahobtesiheb li ralal xcˈajol laj Judá. Joˈ nak naxchap lix tib li cakcoj, joˈcan ajcuiˈ tinba̱nu la̱in riqˈuineb. La̱in tinqˈueheb saˈ raylal ut tincanabeb xjuneseb ut ma̱ ani ta̱ru̱k ta̱colok reheb saˈ cuukˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tintzˈekta̱naheb ut tincanabeb xjuneseb toj teˈxqˈue retal lix ma̱queb ut teˈoc chinsicˈbal. Toj cuanqueb saˈ raylal, tojoˈnak teˈxqˈue retal lix ma̱usilaleb ut teˈsukˈi̱k cuiqˈuin, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-4.html>&larr;</a>&nbsp;&nbsp;<font class=titleType><b>Hosea (5/14)</b></font>&nbsp;&nbsp;<a href=Simple-Hosea-6.html>&rarr;</a>
</td></tr></table>


</body></html>
