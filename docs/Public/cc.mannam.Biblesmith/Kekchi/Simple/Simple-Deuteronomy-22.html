<html><head><title>
Deuteronomy (22/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-21.html>&larr;</a>&nbsp;&nbsp;<font class=titleType><b>Deuteronomy (22/34)</b></font>&nbsp;&nbsp;<a href=Simple-Deuteronomy-23.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak le̱ ras e̱ri̱tzˈin ta̱sachk lix bo̱yx malaj ut lix carner ut la̱ex te̱ril ru, incˈaˈ te̱canab chi joˈcan. Te̱chap ut te̱cˈam riqˈuin laj e̱chal re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui laj e̱chal re li xul ma̱cuaˈ e̱rechcablal, malaj ut incˈaˈ nequenau ani, te̱cˈam li xul saˈ le̱ rochoch ut ta̱cua̱nk aran toj nak ta̱cuulak laj e̱chal re chixsicˈbal. Nak ta̱cuulak te̱kˈaxtesi re lix xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ te̱ba̱nu riqˈuin junak li bu̱r, malaj ut junak tˈicr malaj ut li cˈaˈak chic re ru li te̱tau chi tzˈektzˈo. Me̱canab yal chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui te̱ril lix bu̱r malaj lix bo̱yx le̱ ras e̱ri̱tzˈin tˈantˈo saˈ be, me̱canab yal chi joˈcan. Te̱tenkˈa ban chi cuacli̱c cuiˈchic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Junak ixk incˈaˈ naru ta̱rocsi li rakˈ li cui̱nk, chi moco li cui̱nk ta̱ru̱k ta̱rocsi li rakˈ li ixk xban nak aˈan incˈaˈ nacuulac chiru li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui te̱tau junak xul chi huphu saˈ lix soc chire be malaj saˈ rukˈ junak li cheˈ, ut cuan li cocˈ ral, malaj ut lix mol chi rubel, incˈaˈ naru te̱chˈeˈ li naˈbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Naru te̱cˈam li ral, abanan te̱rachab li naˈbej re nak us tex-e̱lk riqˈuin li cˈaˈru nequeba̱nu ut re ajcuiˈ nak ta̱najtokˈ rok le̱ yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱yi̱b le̱ rochoch, tento nak te̱qˈue xramleb nak te̱yi̱b re nak incˈaˈ ta̱cana̱k saˈ e̱be̱n li chˈaˈajquilal cui junak ta̱tˈanekˈ aran ut nacam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱rau jalanil iyaj saˈ xnaˈaj le̱ uvas. Cui te̱rau jalanil iyaj, naru nequesach li ru le̱ uvas ut te̱sach ajcuiˈ li iyaj li te̱rau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱qˈue chi trabajic junak bo̱yx rochben junak bu̱r re te̱bec cuiˈ xnaˈaj le̱ racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱rocsi li tˈicr cui lana rochben lino lix nokˈil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱qˈue xmach le̱ rakˈ saˈ xca̱ xucu̱til.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱re junak cui̱nk tixcˈam jun li xkaˈal chokˈ rixakil. Ut nak ac xcuan riqˈuin incˈaˈ chic ta̱raj ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xmux ru li xkaˈal, li cui̱nk ta̱ticˈtiˈik ut tixye, “Ac cuanjenak riqˈuin cui̱nk li ixk aˈin nak xincˈam,” chaˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak lix naˈ xyucuaˈ li xkaˈal teˈxcˈam li tˈicr retalil nak ya̱l nak toj ma̱jiˈ cuanjenak riqˈuin cui̱nk nak xcˈameˈ xban li cui̱nk. Ut teˈxcˈut li tˈicr chiruheb li nequeˈcˈamoc be saˈ xya̱nkeb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li yucuaˈbej tixye reheb, “La̱in xinsumub lin rabin riqˈuin li cui̱nk aˈin, abanan xicˈ chic naril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan xmux ru lin rabin ut naxye nak ac cuanjenak riqˈuin cui̱nk nak quixcˈam. Abanan arin cuan li tˈicr retalil nak ya̱l nak toj ma̱jiˈ cuanjenak riqˈuin cui̱nk.” Ut li naˈbej ut li yucuaˈbej teˈxcˈut li tˈicr chiruheb li nequeˈcˈamoc be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj cˈamol be teˈxchap li cui̱nk ut teˈxqˈue chixtojbal xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak li cui̱nk tixtoj jun ciento chi tumin plata re li yucuaˈbej xban nak quixyoˈob ticˈtiˈ chirix li tukˈ ix aj Israel. Ut tento ajcuiˈ nak ta̱cana̱k riqˈuin li rixakil ut incˈaˈ ta̱ru̱k tixjach rib riqˈuin joˈ najtil chic yoˈyo̱k li cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui ya̱l nak cuanjenak riqˈuin cui̱nk nak xtauheˈ xban li cui̱nk ut cui li naˈbej ut li yucuaˈbej incˈaˈ nequeˈxcˈam li retalil lix tukˈ ixkilal,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>li xkaˈal ta̱cˈamekˈ chiru li puerta re li rochoch lix yucuaˈ ut eb li cui̱nk saˈ li tenamit aˈan teˈxcuti chi pec toj retal teˈxcamsi xban nak xba̱nu li incˈaˈ us nak toj cuan saˈ rochoch lix yucuaˈ. Chi joˈcaˈin te̱risi li ma̱usilal aˈan saˈ e̱ya̱nk la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk natauheˈ chi cua̱rc riqˈuin junak ixk ac sumsu, teˈcamsi̱k chi xcaˈbichaleb. Chi joˈcaˈin ta̱sachma̱nk li ma̱usilal saˈ e̱ya̱nk la̱ex aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak xkaˈal ac tzˈa̱manbil ta̱tauhekˈ xban junak chic cui̱nk saˈ be ut li ixk tixsume ut li cui̱nk ta̱cua̱nk riqˈuin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>aˈaneb tento nak teˈcˈamekˈ chi xcaˈbichaleb chiruheb laj rakol a̱tin saˈ li oqueba̱l re li tenamit ut teˈcutekˈ chi pec toj retal teˈcamsi̱k. Ta̱camsi̱k li ixk xban nak incˈaˈ quixjap re saˈ li tenamit chixcolbal rib. Ut li cui̱nk ta̱camsi̱k xban nak quixmux ru li rixakil li ras ri̱tzˈin. Chi joˈcaˈin te̱risi li ma̱usilal saˈ e̱ya̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui junak cui̱nk tixtau saˈ cˈaleba̱l junak xkaˈal ac tzˈa̱manbil ut tixchap chi pue̱rs ut ta̱cua̱nk riqˈuin, li cui̱nk aˈan ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan ma̱cˈaˈ te̱ba̱nu re li xkaˈal xban nak ma̱cˈaˈ xma̱c ut moco xcˈulub ta nak ta̱camsi̱k. Li cui̱nk aˈin xcˈulub ca̱mc joˈ quixcˈul li cui̱nk li quixcamsi ras ri̱tzˈin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>xban nak li cui̱nk quixcˈul li xkaˈal saˈ cˈaleba̱l ut ma̱ ani quiru quicoloc re, usta quixjap re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixtau jun li tukˈ ix li incˈaˈ tzˈa̱manbil ut tixchap ut ta̱cua̱nk riqˈuin, ut nequeˈtaˈli chi ma̱cobc,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>li cui̱nk li quicuan riqˈuin li xkaˈal tento nak tixtoj laje̱b roxcˈa̱l (50) chi tumin plata re lix yucuaˈ li xkaˈal. Ut tento ajcuiˈ nak li cui̱nk ta̱sumla̱k riqˈuin li xkaˈal xban nak quixmux ru. Ut incˈaˈ ta̱ru̱k tixjach rib riqˈuin joˈ najtil yoˈyo̱k li cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ jun li cui̱nk naru tixchˈic rib riqˈuin rixakil lix yucuaˈ. Incˈaˈ naru tixcˈut xxuta̱n lix yucuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-21.html>&larr;</a>&nbsp;&nbsp;<font class=titleType><b>Deuteronomy (22/34)</b></font>&nbsp;&nbsp;<a href=Simple-Deuteronomy-23.html>&rarr;</a>
</td></tr></table>


</body></html>
