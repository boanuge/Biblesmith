<html><head><title>
Zephaniah (1/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Zephaniah (1/3)</b></font>&nbsp;&nbsp;<a href=Simple-Zephaniah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li a̱tin li quixye li Ka̱cuaˈ re laj Sofonías saˈ eb li cutan nak laj Josías li ralal laj Amón cuan chokˈ rey aran Judá. Laj Sofonías aˈan ralal laj Cusi. Ut laj Cusi, aˈan ralal laj Gedalías. Ut laj Gedalías, aˈan ralal laj Amarías. Ut laj Amarías, aˈan ralal laj Ezequías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —Tinsacheb ru chi junaj cua li cˈaˈak re ru cuan saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinsacheb ru chixjunileb li cristian ut tinsach ajcuiˈ ruheb chixjunileb li xul. Tinsach ruheb li xul li nequeˈrupupic chiru choxa joˈqueb ajcuiˈ li car li cuanqueb saˈ li nimaˈ. Tinsach ruheb li incˈaˈ useb xnaˈleb. Tinsacheb ru chixjunileb li cristian, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ li Ka̱cuaˈ: —Tinrakok a̱tin saˈ xbe̱neb laj Judá joˈqueb ajcuiˈ li cuanqueb aran Jerusalén. Tinsacheb ru chi junaj cua laj Baal lix dioseb, joˈqueb ajcuiˈ chixjunileb laj tij li nequeˈcˈanjelac chiru ut chixjunileb li nequeˈlokˈonin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinsacheb ru li nequeˈtakeˈ saˈ xbe̱n li rochocheb ut nequeˈxlokˈoni li sakˈe, ut li po, joˈqueb ajcuiˈ li chahim. Nequeˈxcuikˈib rib ut nequeˈxpatzˈ xcˈabaˈ lix dioseb Milcom. Ut nequeˈxpatzˈ ajcuiˈ incˈabaˈ la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li queˈxcanab inlokˈoninquil tinsacheb ru joˈqueb ajcuiˈ li ma̱ jun cua niquineˈxlokˈoni chi moco niquineˈxcˈoxla, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chexucua ru li Ka̱cuaˈ Dios xban nak cuulac re xkˈehil nak ta̱rakok a̱tin saˈ e̱be̱n. Chanchan mayejanbil tixba̱nu reheb lix tenamit nak tixkˈaxtesiheb saˈ rukˈeb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye: —Saˈ eb li cutan aˈan nak tinkˈaxtesiheb lin tenamit, tinqˈueheb chixtojbal xma̱c li nequeˈcˈamoc be saˈ xya̱nkeb, joˈ eb ajcuiˈ li ralaleb li rey ut chixjunileb li nequeˈxba̱nu joˈ nequeˈxba̱nu li jalaneb xtenamit nak nequeˈxlokˈoni li yi̱banbil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈeb li cutan aˈan tinqˈueheb ajcuiˈ chixtojbal xma̱queb li nequeˈoc chi piscˈonbil saˈ li rochocheb lix dioseb joˈ ajcuiˈ li nequeˈxtu̱b saˈ rochocheb lix dioseb li nequeˈrelkˈa chak riqˈuin balakˈi̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye ajcuiˈ li Ka̱cuaˈ: —Saˈ eb li cutan aˈan japjo̱keb re chixtzˈa̱manquil xtenkˈanquileb laj Judá joˈqueb ajcuiˈ li cuanqueb Jerusalén. Ut ta̱abima̱nk lix ya̱b lix cuxeb toj cuan cuiˈ li oqueba̱l li nequeˈcˈayin cuiˈ car. Ta̱abi̱k ajcuiˈ lix ya̱b xcuxeb toj saˈ lix cab oqueba̱l. Ut teˈrabi nak yo̱keb chak chi cha̱lc saˈ li tzu̱l li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chexya̱bak la̱ex li cuanquex nachˈ riqˈuin li cˈayil saˈ li naˈajej Mactes xban nak teˈcamsi̱k chixjunileb laj cˈay ut teˈca̱mk ajcuiˈ chixjunileb laj jalol ru tumin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan tinloch inxam ut tinsiqˈuiheb saˈ li kˈojyi̱n nak tinsiqˈuiheb yalak bar saˈ li tenamit Jerusalén li incˈaˈ useb xnaˈleb. Tinsiqˈuiheb toj retal tinsacheb ru. Tinqˈueheb chixtojbal xma̱queb li cˈojcˈo̱queb xchˈo̱l, li chanchaneb li vino li tuktu ru. Eb aˈan nequeˈxye saˈ xchˈo̱leb nak li Ka̱cuaˈ ma̱cˈaˈ naxba̱nu, chi moco li us, chi moco li incˈaˈ us, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱makˈekˈ chiruheb chixjunil li cˈaˈru cuan reheb. Ut li rochocheb teˈsachekˈ chiruheb. Teˈxyi̱b li rochocheb abanan incˈaˈ teˈcua̱nk chi saˈ. Teˈa̱uk uvas, abanan incˈaˈ teˈxyal li xyaˈal li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ chi cuulac xkˈehil nak ta̱rakok a̱tin li Ka̱cuaˈ. Ac yo̱ chi nachˈoc chak li cutan aˈan. Kˈaxal ra teˈxcˈul saˈ li cutan aˈan. Usta kˈaxal cauheb rib, abanan teˈxjap ajcuiˈ re xbaneb xxiu chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan li Dios tixcˈutbesi lix joskˈil chiruheb. Kˈaxal nabal li raylal ut li rahil chˈo̱lejil teˈxcˈul. Teˈsachekˈ ruheb. Ta̱kˈojyi̱nokˈ ru li choxa xban li chok ut ta̱mo̱yk ru li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan aˈan teˈxya̱basi lix trompeta li teˈcha̱lk chi pletic ut japjo̱keb re, nak teˈcha̱lk chi pletic riqˈuineb li cauheb rib chi pletic xban nak sutsu saˈ tzˈac lix tenamiteb ut cuanqueb lix torre najt xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye li Ka̱cuaˈ: —Tinqˈueheb saˈ raylal chixjunileb laj Judá ut eb laj Jerusalén. Chanchanakeb li mutzˈ nak teˈxyal raj xsicˈbal bar teˈxic chixcolbaleb rib, abanan incˈaˈ teˈru̱k xban nak xeˈma̱cob chicuu. Lix quiqˈueleb ta̱hoyekˈ ut aran ta̱osokˈ saˈ li poks ut lix tibeleb ta̱kˈa̱k ut aran ta̱osokˈ, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chi moco lix plata chi moco lix oro ta̱ru̱k ta̱colok reheb chiru lix joskˈil li Dios saˈ li cutan aˈan. Lix joskˈil li Dios chanchan li xam nak tixsach chixjunil li ruchichˈochˈ. Chixjunileb li cuanqueb saˈ ruchichˈochˈ teˈosokˈ chiru junpa̱t.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Zephaniah (1/3)</b></font>&nbsp;&nbsp;<a href=Simple-Zephaniah-2.html>&rarr;</a>
</td></tr></table>


</body></html>
