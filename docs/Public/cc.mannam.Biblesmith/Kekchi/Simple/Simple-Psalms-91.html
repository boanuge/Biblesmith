<html><head><title>
Psalms (91/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-90.html>&larr;</a>&nbsp;&nbsp;<font class=titleType><b>Psalms (91/150)</b></font>&nbsp;&nbsp;<a href=Simple-Psalms-92.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani cuan rubel xcuanquil li nimajcual Dios, ma̱cˈaˈ tixcˈoxla xban nak aˈan ta̱ilok re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixye: —At Ka̱cuaˈ, a̱cuiqˈuin nincol cuib. La̱at aj ilol cue. La̱at inDios ut cau inchˈo̱l a̱cuiqˈuin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios ta̱colok a̱cue chiruheb li nequeˈraj a̱chapbal. Ut aˈan ajcuiˈ ta̱colok a̱cue chiru li yajel li nacamsin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan ta̱colok a̱cue joˈ nak naxcoleb li ral li caxlan rubel lix xicˈ. Ma̱cˈaˈ ta̱cˈul. Xban nak aˈan kˈaxal cha̱bil, tatril ut tatxcol. Riqˈuin li ra̱tin ta̱col a̱cuib joˈ nak li soldado naxcol rib riqˈuin lix ramleb chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ tatxucuak chiru li naseˈbesin chiru kˈojyi̱n, chi moco tatxucuak chiruheb li nequeˈba̱nun raylal chi cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut incˈaˈ tatxucuak chiru li yajel li nachal chi ma̱cˈaˈ saˈ a̱chˈo̱l, chi moco tatxucuak chiru li raylal li nacutun nak nachal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta teˈca̱mk jun mil nachˈ a̱cuiqˈuin, malaj ut laje̱b mil, abanan la̱at ma̱cˈaˈ ta̱cˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yal ta̱cuil chanru nak teˈqˈuehekˈ chixtojbal rix lix ma̱usilal li incˈaˈ useb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱cˈaˈ ta̱cˈul xban nak la̱at cau a̱chˈo̱l riqˈuin li nimajcual Dios. La̱at nacanau nak aˈan ta̱colok a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak ma̱cˈaˈ raylal ta̱cha̱lk saˈ a̱be̱n. Ut li cuanqueb saˈ la̱ cuochoch incˈaˈ teˈxcˈul li yajel li incˈaˈ naru xbanbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios tixtaklaheb li ángel cha̱colbal. Eb aˈan teˈilok a̱cue yalak bar tatxic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan tateˈxcˈam saˈ rukˈeb re nak incˈaˈ ta̱tich a̱cuok chiru pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at ta̱yekˈ saˈ la̱ cuok li cakcoj joˈ ajcuiˈ li cˈantiˈ li nacamsin. Ta̱yekˈ saˈ la̱ cuok li ral li cakcoj joˈ ajcuiˈ li dragón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ tixye: —La̱in tincol aˈan xban nak kˈaxal ninxra. La̱in tinqˈue xlokˈal xban nak aˈan naxnau nak la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak tixtzˈa̱ma xtenkˈanquil cue, la̱in tinsume li cˈaˈru tixtzˈa̱ma chicuu. La̱in tincua̱nk riqˈuin ut la̱in tincolok re chiru li raylal ut tinqˈue xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tincuosobtesi ut tinqˈue nabal chihab chic xyuˈam. Ut la̱in tincolok re.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-90.html>&larr;</a>&nbsp;&nbsp;<font class=titleType><b>Psalms (91/150)</b></font>&nbsp;&nbsp;<a href=Simple-Psalms-92.html>&rarr;</a>
</td></tr></table>


</body></html>
