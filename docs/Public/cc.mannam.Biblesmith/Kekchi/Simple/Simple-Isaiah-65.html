<html><head><title>
Isaiah (65/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-64.html>&larr;</a>&nbsp;&nbsp;<font class=titleType><b>Isaiah (65/66)</b></font>&nbsp;&nbsp;<a href=Simple-Isaiah-66.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —Eb li tenamit li incˈaˈ nequeˈxcˈoxla insicˈbal xineˈxtau. Eb li tenamit li incˈaˈ queˈtzˈa̱man chicuu xineˈxtau. Ut la̱in quinye “cueˈquin” reheb li tenamit li ma̱ jun sut queˈxya̱ba lin cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in junelic xinqˈue inchˈo̱l re xtenkˈanquileb lin tenamit. Abanan eb aˈan xeˈxkˈetkˈeti ribeb chicuu. Ut nequeˈxba̱nu li incˈaˈ us li nequeˈraj eb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Junelic nequeˈxchikˈ injoskˈil. Nequeˈmayejac saˈ eb li naˈajej li nequeˈxlokˈoni cuiˈ li jalanil dios ut nequeˈxcˈat li pom saˈ xbe̱neb li artal yi̱banbil riqˈuin xan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxnumsi li kˈojyi̱n saˈ xnaˈajeb li camenak ut saˈ eb li naˈajej li cuanqueb chi mukmu. Nequeˈxtiu xtibel li a̱k ut nequeˈrucˈ li xyaˈal li tib li incˈaˈ raj teˈxtzaca.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxye reheb li ras ri̱tzˈin, “Cana̱kat aran. Matjiloc chak cuiqˈuin. Mina̱mux xban nak santin la̱in,” chanqueb. Cˈajoˈ nak nequeˈxtaksi lin joskˈil. Chanchaneb li xam li naxnumsi li cutan chi lochlo. Chanchaneb li sib li nachˈiˈchˈiˈin cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan chixjunil tzˈi̱banbil retalil inban. Incˈaˈ tincanab yal chi joˈcan li cˈaˈru nequeˈxba̱nu. Tinqˈueheb ban lix kˈajca̱munquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈueheb chixtojbal rix li ma̱usilal li queˈxba̱nu eb aˈan joˈ ajcuiˈ li ma̱c li queˈxba̱nu lix xeˈto̱nil yucuaˈeb nak queˈxcˈat li pom saˈ eb li tzu̱l chiru lix artaleb ut quineˈxtzˈekta̱na. La̱in tinqˈueheb lix kˈajca̱munquil, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin naxye li Ka̱cuaˈ Dios: —La̱in incˈaˈ tinsach ruheb chixjunileb lin tenamit. Toj cuan ban li tebincol, joˈ nak nasiqˈueˈ ru li uvas. Incˈaˈ natzˈekman chixjunil xban nak cuan li toj cha̱bil saˈ xya̱nkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈueheb chi ta̱mc li ralal xcˈajol laj Jacob ut laj Judá. Eb aˈan teˈcua̱nk saˈ eb lin tzu̱l li quinqˈue reheb. Li sicˈbil ruheb inban teˈcua̱nk saˈ li naˈajej li teˈre̱chani. Aran teˈcua̱nk li nequeˈcˈanjelac chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix queto̱mkeb li cualal incˈajol li nequeˈsicˈoc cue teˈcua̱nk saˈ li ru takˈa Sarón. Ut eb lix cuacax teˈichajibk saˈ li ru takˈa Acor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan la̱ex li nequextzˈekta̱nan cue, ra te̱cˈul joˈ ajcuiˈ li nequeˈtzˈekta̱nan re lin santil tzu̱l. Ra te̱cˈul la̱ex li nequemayeja li tzacae̱mk ut li vino chiruheb li yi̱banbil dios Gad ut Mení, lix diosil li biomal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in xinteneb ca̱mc saˈ e̱be̱n. Texinqˈue chi camsi̱c chi chˈi̱chˈ xban nak quexinbok ut incˈaˈ quine̱chakˈbe. Nak quexcua̱tina incˈaˈ quine̱rabi. Queba̱nu ban li incˈaˈ us chicuu. Queba̱nu li incˈaˈ nacuulac chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ li nimajcual Dios quixye: —Eb li nequeˈcˈanjelac chicuu cua̱nk xcuaheb, abanan la̱ex li nequexkˈetoc li cua̱tin te̱cuy e̱saˈ. Eb li nequeˈcˈanjelac chicuu cua̱nk rucˈaheb, abanan la̱ex te̱cuy e̱chaki el. Eb li nequeˈcˈanjelac chicuu teˈsahokˈ saˈ xchˈo̱leb, abanan la̱ex li nequeba̱nu li incˈaˈ us, ta̱cˈutekˈ e̱xuta̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li nequeˈcˈanjelac chicuu teˈbicha̱nk xban xsahileb xchˈo̱l. Abanan la̱ex, li nequeba̱nu li incˈaˈ us, texya̱bak xban li raylal li te̱cˈul. Ta̱yotˈekˈ e̱chˈo̱l ut japjo̱k e̱re xban li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li nequeˈcˈanjelac chicuu teˈxpatzˈ le̱ cˈabaˈ nak teˈmajecua̱nk. La̱in li nimajcual Dios texinqˈue chi camsi̱c. Ut tinqˈue jun li acˈ cˈabaˈej reheb li nequeˈxba̱nu li cˈaˈru nacuaj la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani naraj nak ta̱osobtesi̱k tixtzˈa̱ma li rosobtesinquil cuiqˈuin la̱in, li tzˈakal Dios. Ut li ani tixba̱nu li juramento tixba̱nu saˈ incˈabaˈ la̱in, li tzˈakal Dios. Ut ta̱sachk saˈ inchˈo̱l chi junaj cua li cˈaˈru quicˈulman. Chanchan tzˈaptzˈo xbe̱n ta̱cana̱k, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qˈuehomak retal. La̱in tinyi̱b jun acˈ choxa ut tinyi̱b ajcuiˈ jun li acˈ ruchichˈochˈ. Incˈaˈ chic ta̱julticama̱nk li cˈaˈak re ru quilajnumeˈ ut ma̱ ani chic ta̱cˈoxlak chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chisahokˈ taxak saˈ le̱ chˈo̱l chi junelic xban li cˈaˈru tinyi̱b. La̱in tinyi̱b jun acˈ Jerusalén nujenak chi sahil chˈo̱lejil. Ut numtajenak xsahileb xchˈo̱l li teˈcua̱nk aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ la̱in ta̱sahokˈ saˈ inchˈo̱l riqˈuin li Jerusalén ut ta̱sahokˈ saˈ inchˈo̱l xbaneb li cualal incˈajol. Ma̱cˈaˈak chic li ya̱bac chi moco teˈxjap chic reheb xban raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ chic teˈca̱mk li cˈulaˈal. Eb li che̱quel cristian toj ta̱tzˈaklok lix chihabeb. Li ani teˈca̱mk nak ac xeˈxba̱nu oˈcˈa̱l chihab, chanchan nak toj sa̱jeb nak teˈca̱mk. Cui ani nacam nak toj ma̱jiˈ naxba̱nu oˈcˈa̱l chihab, aˈan retalil nak tzˈekta̱nanbilak xban lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxyi̱b li rochocheb ut aran teˈcua̱nk. Teˈa̱uk ut teˈxtzaca li ru li racui̱mkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ teˈxyi̱b li rochocheb re nak jalan teˈcua̱nk aran, chi moco teˈa̱uk re nak jalan chic teˈtzaca̱nk re. Li sicˈbil ruheb inban teˈxyal xsahil li cˈaˈru reheb li xeˈxcˈanjela ru xban nak najtak rok lix yuˈameb joˈ eb li ni̱nki cheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ teˈcˈanjelak chi ma̱cˈaˈ rajbal, chi moco eb li ralal xcˈajol teˈca̱mk chi toj ma̱jiˈ nacuulac xkˈehil. Li tenamit aˈan osobtesinbilakeb xban li Ka̱cuaˈ joˈ ajcuiˈ li ralal xcˈajoleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak toj ma̱jiˈ nequeˈtzˈa̱man chicuu, la̱in tinqˈue reheb li cˈaˈru teˈraj. Toj yo̱keb ajcuiˈ chi a̱tinac nak la̱in tinsume lix tijeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj xoj ut eb li carner cuotz teˈcuaˈak. Ut li cakcoj teˈcuaˈak pim joˈ li bo̱yx. Ut li cˈantiˈ teˈxlou li poks ut incˈaˈ chic teˈtiˈok. Saˈ li tzu̱l Sión li sicˈbil ru inban, incˈaˈ chic teˈtiˈok li xul ut incˈaˈ chic teˈxba̱nu raylal, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-64.html>&larr;</a>&nbsp;&nbsp;<font class=titleType><b>Isaiah (65/66)</b></font>&nbsp;&nbsp;<a href=Simple-Isaiah-66.html>&rarr;</a>
</td></tr></table>


</body></html>
