<html><head><title>
Zechariah (9/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-8.html>&larr;</a>&nbsp;&nbsp;<font class=titleType><b>Zechariah (9/14)</b></font>&nbsp;&nbsp;<a href=Simple-Zechariah-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye re laj Zacarías li raylal li teˈxcˈul li tenamit Hadrac ut li tenamit Damasco. Li Ka̱cuaˈ naxnau cˈaˈru nequeˈxba̱nu chixjunileb laj Israel ut naxnau ajcuiˈ cˈaˈru nequeˈxba̱nu li jalan tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut teˈtzˈako̱nk ajcuiˈ riqˈuin li raylal li cuanqueb saˈ li tenamit Hamat li cuan saˈ li este li na-el cuiˈ chak li sakˈe. Joˈcan ajcuiˈ li tenamit Tiro ut li tenamit Sidón usta kˈaxal cuanqueb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cuanqueb saˈ li tenamit Tiro queˈxyi̱b xnaˈajeb re xcolbaleb rib. Ut queˈxtu̱b lix biomaleb. Li plata li queˈxtu̱b chanchan chic li poks. Ut li oro queˈxtu̱b, chanchan chic li sulul saˈ eb li be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ tixmakˈ chiruheb li biomal ut tixjucˈ li cab li xeˈxyi̱b re xcolbaleb rib ut tixcut saˈ li palau. Ut cˈatbil nak ta̱osokˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak teˈril li cˈaˈru xcˈul li tenamit Tiro, eb li cuanqueb saˈ li tenamit Ascalón teˈxucuak. Joˈcan ajcuiˈ li cuanqueb Gaza. Cˈajoˈ nak ta̱rahokˈ xchˈo̱leb. Joˈcan ajcuiˈ li cuanqueb Ecrón teˈchˈina̱nk xchˈo̱leb riqˈuin li cˈaˈru yo̱queb chixcˈoxlanquil xba̱nunquil. Ut eb li cuanqueb Gaza teˈcana̱k chi ma̱cˈaˈ chic xreyeb. Ut ma̱ jun chic cristian teˈcana̱k aran Ascalón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jalan chic xtenamiteb teˈcua̱nk aran Asdod. Riqˈuin aˈin tincubsi xcuanquileb laj filisteo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinba̱nu re nak incˈaˈ chic teˈxtzaca li quicˈ ut incˈaˈ chic teˈxtzaca li tzacae̱mk mayejanbil chiruheb li jalanil dios. Ut la̱in chic tineˈxlokˈoni li joˈ qˈuial chic teˈcana̱k. Aˈanakeb chic laj cˈamol be saˈ xya̱nkeb laj Judá. Ut eb laj Ecrón chanchanakeb chic laj jebuseo li queˈcana rubel xtakl li rey David.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tincua̱nk riqˈuineb laj Israel ut la̱in tincolok reheb chiruheb li xicˈ nequeˈiloc reheb. Ut ma̱ ani chic ta̱rahobtesi̱nk reheb xban nak la̱in yo̱kin chi iloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chisahokˈ taxak saˈ le̱ chˈo̱l la̱ex li cuanquex saˈ li tenamit Sión. Chexbicha̱nk xban xsahil le̱ chˈo̱l, la̱ex li cuanquex Jerusalén xban nak yo̱ chak chi cha̱lc le̱ rey. Aˈan ti̱c xchˈo̱l ut tu̱lan. Aˈan laj Colonel. Cˈojcˈo chak chirix jun chˈina bu̱r. Chirix jun chˈina ral bu̱r yo̱ chak chi cha̱lc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li nacˈanjelac re pletic tixsach ru. Lix carruaje laj Efraín tixsach ruheb joˈ ajcuiˈ lix cacua̱yeb laj Jerusalén. Ut tixtoki ajcuiˈ lix tzimajeb. Tixqˈueheb li tenamit chi cua̱nc saˈ tuktu̱quil usilal. Ut aˈan chic cua̱nk xcuanquil saˈ xbe̱neb chixjunileb li naˈajej li naticla cuan cuiˈ li palau Mar Muerto ut nacuulac toj cuan cuiˈ li palau Mediterráneo xcˈabaˈ. Ut aˈan ajcuiˈ cua̱nk xcuanquil saˈ chixjunil li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin quixye li Ka̱cuaˈ: —La̱ex aj Jerusalén, xeqˈue xcuanquil li contrato riqˈuin xquiqˈuel li xul li xemayeja. Joˈcaˈin nak la̱in texincol chiru li raylal. Chanchan nak texcuisi saˈ jun li chamal jul li ma̱cˈaˈ haˈ chi saˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sukˈinkex cuiqˈuin la̱ex aj Israel, li toj yo̱quex chi yoˈoni̱nc cuiqˈuin, usta rahobtesinbilex xbaneb li jalan tenamit. La̱in ninye e̱re nak usta nabal li raylal xecˈul, abanan anakcuan kˈaxal cuiˈchic nabal le̱ rosobtesinquil tinqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchanakex li tzimaj ac cauresinbil re pletic, la̱ex li ralal xcˈajol laj Judá. La̱ex li ralal xcˈajol laj Efraín chanchanakex li flecha li nacutman. Ut la̱ex laj Sión, chanchanakex lix kˈesnal chˈi̱chˈ li cui̱nk cau rib chi pletic. Che̱junilex la̱ex texinqˈue chi pletic riqˈuin li tenamit Grecia, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ ta̱cˈamok be chiruheb lix tenamit nak teˈxic chi pletic. Chanchanak rakˈ ca̱k nak tixcut lix flecha. Li Ka̱cuaˈ Dios tixya̱basi lix trompeta. Chanchanak li cacuil ikˈ li nachal saˈ li sur nak ta̱xic chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios tixcoleb lix tenamit Israel. Ut aˈaneb teˈnumta̱k saˈ xbe̱neb li xicˈ nequeˈiloc reheb ut teˈxyekˈi saˈ rokeb li pec li teˈcutekˈ cuiˈ. Teˈsachekˈ chi junaj cua li xicˈ nequeˈiloc reheb laj Israel joˈ nak nacamsi̱c li xul li nequeˈxmayeja. Nequeˈxxoc lix quiqˈuel saˈ jun li secˈ ut nequeˈxqˈue saˈ xxuc li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan li Ka̱cuaˈ Dios tixcoleb lix tenamit joˈ nak narileb lix queto̱mk junak laj ilol xul. Nak cua̱nkeb cuiˈchic saˈ li naˈajej li ta̱qˈuehekˈ reheb xban li Ka̱cuaˈ, teˈqˈuehekˈ xlokˈal. Chanchanakeb chic li terto̱quil pec li naqˈueheˈ chiru junak corona.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ lix rahom ut li rusilal li Dios saˈ xbe̱neb lix tenamit. Nabalak li ru li trigo ut lix yaˈal li uvas ta̱cua̱nk. Sahak saˈ xchˈo̱leb li sa̱j cui̱nk ut li sa̱j ixk.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-8.html>&larr;</a>&nbsp;&nbsp;<font class=titleType><b>Zechariah (9/14)</b></font>&nbsp;&nbsp;<a href=Simple-Zechariah-10.html>&rarr;</a>
</td></tr></table>


</body></html>
