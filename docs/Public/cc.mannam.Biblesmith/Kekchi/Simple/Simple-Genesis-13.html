<html><head><title>
Genesis (13/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-12.html>&larr;</a>&nbsp;&nbsp;<font class=titleType><b>Genesis (13/50)</b></font>&nbsp;&nbsp;<a href=Simple-Genesis-14.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Abram qui-el saˈ li naˈajej Egipto rochben li rixakil. Ut co̱ ajcuiˈ laj Lot chirixeb. Queˈxcˈam li cˈaˈru reheb. Queˈsukˈi cuiˈchic saˈ li naˈajej Neguev li cuan saˈ xcue̱nt Canaán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Numtajenak xbiomal laj Abram. Cuan x-oro. Cuan xplata ut cuan ajcuiˈ nabal lix queto̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Abram queˈel saˈ li naˈajej Neguev ut queˈnumeˈ saˈ li tenamit Bet-el. Queˈcuulac cuiˈchic saˈ li naˈajej bar quixyi̱b cuiˈ lix muheba̱l junxil saˈ xya̱nkeb li cuib chi tenamit Hai ut Bet-el.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan li naˈajej li quixyi̱b cuiˈ li artal junxil. Ut aran laj Abram quixlokˈoni cuiˈchic li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Lot biom ajcuiˈ joˈ laj Abram. Nabal lix queto̱mk, ut nabal ajcuiˈ lix muheba̱l yi̱banbil riqˈuin tˈicr.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak numtajenak xqˈuialeb lix queto̱mk chi xcabichaleb laj Lot ut laj Abram, incˈaˈ natzˈakloc li naˈajej chokˈ reheb. Incˈaˈ chic naru teˈcua̱nk saˈ jun chi naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li naˈajej aˈan cuanqueb laj cananeo joˈ eb ajcuiˈ laj ferezeo. Xban nak kˈaxal latzˈ li naˈajej, queˈxpleti rib chi ribileb rib laj ilol xqueto̱mk laj Abram riqˈuineb laj ilol xqueto̱mk laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Abram quixye re laj Lot: —La̱o kacomon kib. Incˈaˈ taxak ta̱cua̱nk li chˈaˈajquilal chi kibil kib. Joˈ ajcuiˈ riqˈuineb li kamo̱s. Incˈaˈ nacuaj nak teˈxpleti ribeb laj ilol reheb li kaqueto̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Il li naˈajej aˈin numtajenak xnimal. ¿Cˈaˈut nak incˈaˈ takajach kib? Sicˈ li naˈajej li ta̱cuulak cha̱cuu. Cui ta̱cuaj xic saˈ la̱ nim, la̱in tinxic saˈ la̱ tzˈe. Cui ta̱cuaj xic saˈ la̱ tzˈe, la̱in tinxic saˈ la̱ nim, chan laj Abram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Lot quiril nak cˈajoˈ xchˈinaˈusal li ru takˈa cuan chire li nimaˈ Jordán. Li naˈajej aˈan cha̱bil ut nim. Nacuulac toj cuan cuiˈ li tenamit Zoar. Ut quiril nak cuan li haˈ chokˈ re li acui̱mk. Chanchan li naˈajej Egipto li queˈel cuiˈ chak. Aˈan quicˈulman nak li Dios toj ma̱jiˈ naxsach li tenamit Sodoma ut Gomorra.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Lot quixchap chokˈ re li ru takˈa li nacana chire li nimaˈ Jordán, ut co̱ saˈ xjayal bar na-el cuiˈ chak li sakˈe. Joˈcaˈin nak queˈxcanab ribeb laj Lot riqˈuin laj Abram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Abram quicana saˈ li naˈajej Canaán. Ut laj Lot co̱ saˈ li ru takˈa cuanqueb cuiˈ li cocˈ tenamit. Quixyi̱b lix muheba̱l nachˈ riqˈuin li tenamit Sodoma.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cristian li cuanqueb aran saˈ li tenamit Sodoma numtajenak xma̱queb chiru li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ma̱ ani chic laj Lot, li Ka̱cuaˈ Dios quia̱tinac riqˈuin laj Abram ut quixye re: —Saˈ li naˈajej li xakxo̱cat cuiˈ, ilon saˈ xca̱ pacˈalil li naˈajej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ilon chi us. Chixjunil li chˈochˈ, li yo̱cat chi rilbal, aˈan tinqˈue a̱cue la̱at chi junaj cua joˈ ajcuiˈ reheb la̱ cualal a̱cˈajol. Aˈin li naˈajej li xinyechiˈi a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Tinqˈueheb chi qˈuia̱nc la̱ cualal a̱cˈajol. Incˈaˈ ta̱ru̱k rajlanquileb xban xqˈuialeb, joˈ li poks saˈ chˈochˈ incˈaˈ naru rajlanquil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye ajcuiˈ re laj Abram: —Ayu ut beni chak xsaˈ li chˈochˈ aˈin. Ta̱qˈue chak retal saˈ xca̱ pacˈalil xban nak li chˈochˈ aˈin tinqˈue a̱cue, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak laj Abram quixjal lix naˈajeb lix muheba̱l. Ut co̱ chi cua̱nc saˈ li naˈajej ji ru. Eb li cheˈ ji, aˈan re laj Mamre. Li naˈajej aˈin nachˈ cuan riqˈuin li tenamit Hebrón. Ut laj Abram quixyi̱b jun chic li artal aran re xlokˈoninquil li Ka̱cuaˈ Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-12.html>&larr;</a>&nbsp;&nbsp;<font class=titleType><b>Genesis (13/50)</b></font>&nbsp;&nbsp;<a href=Simple-Genesis-14.html>&rarr;</a>
</td></tr></table>


</body></html>
