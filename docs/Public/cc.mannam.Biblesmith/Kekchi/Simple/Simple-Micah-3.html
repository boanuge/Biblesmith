<html><head><title>
Micah (3/7)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-2.html>&larr;</a>&nbsp;&nbsp;<font class=titleType><b>Micah (3/7)</b></font>&nbsp;&nbsp;<a href=Simple-Micah-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye laj Miqueas: —Abihomak anakcuan la̱ex li nequexcˈamoc be saˈ xya̱nkeb li ralal xcˈajol laj Jacob. Abihomak la̱ex li cuan e̱cuanquil saˈ xya̱nkeb li ralal xcˈajol laj Israel. ¿Ma incˈaˈ ta biˈ tento ajcuiˈ saˈ e̱be̱n la̱ex xtaubal ru li ti̱quilal?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex nequera li incˈaˈ us ut nequetzˈekta̱na li us. La̱ex nequexrahobtesin reheb lin tenamit. Chanchan nak nequerisi lix tzˈu̱maleb chiru lix tibeleb ut nequerisi lix tibeleb chiru lix bakeleb nak nequerahobtesiheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan nak nequetiu ajcuiˈ lix tibeleb lin tenamit nak nequerahobtesiheb. Nequerisi lix tzˈu̱maleb, nequejori lix bakeleb ut nequeseti lix tibeleb joˈ nak naseteˈ li tib re xqˈuebal saˈ ucˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱ya̱ba raj chic xcˈabaˈ li Ka̱cuaˈ, abanan aˈan incˈaˈ chic texsume. Xmukbal ban chic rib tixba̱nu che̱ru saˈ eb li cutan aˈan, xban nak numtajenak li ma̱usilal ac xeba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin quixye li Ka̱cuaˈ chirixeb li profeta li nequeˈqˈuehoc reheb lin tenamit chi ma̱cobc: —Tuktu̱quil usilal nequeˈxtzˈa̱ma saˈ xbe̱neb li nequeˈqˈuehoc xcuaheb. Ut raylal nequeˈxtzˈa̱ma saˈ xbe̱neb li ani incˈaˈ nequeˈqˈuehoc xcuaheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut naxye li Ka̱cuaˈ reheb li profeta: —Ta̱cuulak xkˈehil nak incˈaˈ chic ta̱ru̱k te̱ye ra̱tin profeta chi moco ta̱ru̱k chic texkˈehi̱nk. Ta̱cuulak xkˈehil nak incˈaˈ chic tincˈutbesi che̱ru cˈaˈru ta̱cˈulma̱nk. Ta̱kˈojyi̱nokˈ ru le̱ naˈleb ut incˈaˈ chic texyehok ra̱tin profeta xban nak xebalakˈi lin tenamit, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye ajcuiˈ laj Miqueas: —Xuta̱nal teˈxcˈul li teˈoc raj xyebal li cˈaˈru ta̱cˈulma̱nk. Ut talajeˈsachk xnaˈlebeb laj kˈe. Ma̱cˈaˈ chic ta̱ru̱k teˈxye xban nak incˈaˈ chic teˈsume̱k xban li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in cuan lix Musikˈ li Ka̱cuaˈ cuiqˈuin. Ut aˈan naqˈuehoc incuanquil. Aˈan nacˈutuc chicuu cˈaˈru li ti̱quilal ut aˈan li naqˈuehoc xcacuil inchˈo̱l re nak tinye reheb laj Israel li ralal xcˈajol laj Jacob nak yo̱queb chixtzˈekta̱nanquil li Dios. Ut naxqˈue ajcuiˈ xcacuil inchˈo̱l re nak tinye reheb nak cuan xma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abihomak li oc cue xyebal e̱re la̱ex li nequexcˈamoc be chiruheb laj Israel li ralal xcˈajol laj Jacob. Abihomak la̱ex li cuan e̱cuanquil saˈ xya̱nkeb. La̱ex xicˈ nequeril li ti̱quilal ut nequesukˈisi li us chokˈ ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex nequeraj xtaksinquil xcuanquil li tenamit Sión riqˈuin li camsi̱nc nequeba̱nu. Nequeraj xnimobresinquil xcuanquil li tenamit Jerusalén riqˈuin xba̱nunquil li cˈaˈak re ru moco us ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj rakol a̱tin nequeˈtumina̱c ruheb nak nequeˈrakoc a̱tin. Ut eb laj tij tojbileb nak nequeˈxcˈut li chakˈrab chiruheb li tenamit. Ut eb li profeta nequeˈyehoc ra̱tin profeta re nak teˈxcˈul lix tumineb. Ut chixjunileb nequeˈxcˈojob xchˈo̱l chixyebal: —Li Ka̱cuaˈ cuan kiqˈuin. La̱o ma̱cˈaˈ raylal takacˈul, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan utan xban li ma̱usilal li yo̱quex chixba̱nunquil, li naˈajej Sión ta̱becma̱nk chokˈ xnaˈaj li acui̱mk. E̱ma̱c la̱ex nak ta̱juqˈuekˈ li ni̱nki cab li cuanqueb Jerusalén. Ut li tzu̱l li cuan cuiˈ li templo ta̱cana̱k joˈ li tzu̱l qˈuicheˈ ru.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-2.html>&larr;</a>&nbsp;&nbsp;<font class=titleType><b>Micah (3/7)</b></font>&nbsp;&nbsp;<a href=Simple-Micah-4.html>&rarr;</a>
</td></tr></table>


</body></html>
