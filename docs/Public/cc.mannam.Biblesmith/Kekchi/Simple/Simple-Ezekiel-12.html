<html><head><title>
Ezekiel (12/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-11.html>&larr;</a>&nbsp;&nbsp;<font class=titleType><b>Ezekiel (12/48)</b></font>&nbsp;&nbsp;<a href=Simple-Ezekiel-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, la̱at cuancat saˈ xya̱nkeb li tenamit kˈaxal kˈetkˈeteb. Cuanqueb xnakˈ ru, abanan incˈaˈ nequeˈiloc. Cuanqueb xxic, abanan incˈaˈ nequeˈabin xban nak aˈaneb aj kˈetol a̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ut, at ralal cui̱nk, cauresi li cˈaˈru a̱cue re tatxic. Chi cutan ut chiruheb chixjunileb tat-e̱lk saˈ la̱ naˈaj li cuancat cuiˈ ut tatxic saˈ jalan naˈajej. Ma̱re chi joˈcan teˈxtau xya̱lal, usta kˈaxal kˈetkˈeteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru li cutan nak yo̱keb cha̱cuilbal, isi li cˈaˈru a̱cue ac cauresinbil re tatxic saˈ jalan naˈajej. Ut nak ac x-e̱cuu, nak yo̱keb cha̱cuilbal, tat-e̱lk joˈ nak nequeˈel li nequeˈcˈameˈ chi pre̱xil saˈ jalan tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱keb cha̱cuilbal ta̱hop jun li jul saˈ li tzˈac. Ut saˈ li hopol aˈan tat-e̱lk saˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yo̱keb cha̱cuilbal nak ta̱pako li cˈaˈru a̱cue saˈ xbe̱n a̱tel nak tatxic. Tat-e̱lk nak oc re li kˈojyi̱n. Ta̱tzˈap la̱ cuu re nak incˈaˈ ta̱cuil li naˈajej xban nak la̱in xatinxakab chokˈ retalil chiruheb laj Israel.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quinba̱nu joˈ quixye cue li Ka̱cuaˈ. Saˈ li cutan aˈan quinyi̱b li cˈaˈru cue re tincˈam joˈ naxba̱nu junak nak yo̱ chi e̱lelic. Ut nak oc re li kˈojyi̱n, la̱in quinhop riqˈuin cuukˈ li tzˈac ut quin-el saˈ li tenamit. Ut chiruheb chixjunileb quinqˈue li cui̱k saˈ xbe̱n intel ut co̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan jun chic li Ka̱cuaˈ quia̱tinac cuiˈchic cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye cue: —At ralal cui̱nk, ¿ma incˈaˈ queˈxpatzˈ a̱cue cˈaˈru yo̱cat eb laj Israel li kˈaxal kˈetkˈeteb?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ye reheb: Aˈan aˈin li quixye li nimajcual Dios. Li a̱tin aˈin re li nataklan aran Jerusalén ut reheb ajcuiˈ chixjunileb laj Israel li cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb nak la̱at jun li retalil chokˈ reheb. Joˈ caba̱nu la̱at, joˈcan teˈxcˈul eb aˈan. Teˈchapekˈ ut teˈcˈamekˈ chi pre̱xil saˈ jalan naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nataklan saˈ xbe̱neb tixpako li cˈaˈru re. Nak oc re li kˈojyi̱n, ta̱e̱lk saˈ lix hopolal li tzˈac li teˈxhop. Tixtzˈap li ru re nak incˈaˈ ta̱ril li naˈajej nak ta̱e̱lk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in li Ka̱cuaˈ tinqˈue lin raˈal re nak ta̱chapekˈ. La̱in tincˈam toj Babilonia saˈ lix naˈajeb laj Caldeo, abanan aˈan incˈaˈ ta̱ril li naˈajej. Aran ta̱ca̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinjeqˈuiheb yalak bar chixjunileb li nequeˈoquen chirix, joˈ eb ajcuiˈ li nequeˈtenkˈan re ut eb lix soldado. La̱in tincua̱linaheb chi chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak acak xebinjeqˈui ruheb saˈ jalan tenamit, toj aran teˈxqˈue retal nak la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan, incˈaˈ tinqˈueheb chi camsi̱c chixjunileb. Tebincol ban chiru li camsi̱nc ut chiru li cueˈej ut chiru li caki yajel re nak naru teˈxserakˈi saˈ eb li tenamit chixjunil li ma̱usilal li queˈxba̱nu. Ut riqˈuin aˈan teˈxqˈue retal nak la̱in li Ka̱cuaˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>quixye cue: —At ralal cui̱nk, yo̱k a̱xiu nak tatcuaˈak ut yo̱k a̱cˈaˈux nak tat-ucˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ye reheb li tenamit li cuanqueb saˈ li naˈajej aˈin: Aˈan aˈin li naxye li nimajcual Dios chirixeb li cuanqueb Jerusalén ut chirix li naˈajej Israel. Teˈtzaca̱nk chi yo̱keb xxiu. Ut chi yo̱keb xcˈaˈux teˈucˈak xban nak ta̱isi̱k saˈ li naˈajej chixjunil li cuan aran. Ma̱cˈaˈ chic ta̱cana̱k xban lix ma̱usilaleb li cuanqueb saˈ li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li tenamit li cuanqueb cuiˈ li cristian ta̱cana̱k chi ma̱cˈaˈ cristian chi saˈ. Li cˈaleba̱l ta̱cana̱k joˈ chaki chˈochˈ. Riqˈuin aˈan te̱qˈue retal nak la̱in li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cuiˈchic cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ¿cˈaˈut nak eb laj Israel nequeˈxye nak eb li cutan nequeˈnumeˈ ut incˈaˈ nacˈulman li cˈaˈru nequeˈxye li profetas li quicˈuteˈ chiruheb saˈ visión? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb nak la̱in li nimajcual Dios ninye chi joˈcaˈin: La̱in tinsach xcuanquil li a̱tin li nequeˈxye ut incˈaˈ chic teˈxye chi joˈcan arin Israel. Ta̱ye reheb nak cuulac re xkˈehil nak ta̱tzˈaklok ru chixjunil li queˈxye li profetas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ chic ta̱cˈutbesi̱k chiruheb li visión li moco ya̱l ta, chi moco teˈticˈtiˈik chic riqˈuin kˈehicˈ saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in li Ka̱cuaˈ tinye li cˈaˈru nacuaj xyebal ut ta̱cˈulma̱nk chi junpa̱t li cˈaˈru ninye. Ut la̱ex li nequekˈetkˈeti e̱rib te̱ril nak tinba̱nu li cˈaˈru ninye. Toj cua̱nkex ajcuiˈ la̱ex nak tinba̱nu li cˈaˈru ninye. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye ajcuiˈ cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>—At ralal cui̱nk, eb laj Israel yo̱queb chixyebal nak toj ma̱jiˈ ta̱cˈulma̱nk li cˈaˈru xcˈutbesi̱c cha̱cuu saˈ visión. Toj mokon ta̱cˈulma̱nk, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak ta̱ye reheb nak la̱in li nimajcual Dios ninye chi joˈcaˈin: Incˈaˈ tinba̱yk chixba̱nunquil li cˈaˈru xinye. Li cˈaˈru xinye ta̱cˈulma̱nk chi junpa̱t, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-11.html>&larr;</a>&nbsp;&nbsp;<font class=titleType><b>Ezekiel (12/48)</b></font>&nbsp;&nbsp;<a href=Simple-Ezekiel-13.html>&rarr;</a>
</td></tr></table>


</body></html>
