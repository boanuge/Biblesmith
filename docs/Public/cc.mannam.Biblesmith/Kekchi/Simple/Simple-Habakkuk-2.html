<html><head><title>
Habakkuk (2/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Habakkuk-1.html>&larr;</a>&nbsp;&nbsp;<font class=titleType><b>Habakkuk (2/3)</b></font>&nbsp;&nbsp;<a href=Simple-Habakkuk-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱kin chi oybeni̱nc ut yo̱kin chirilbal. Chanchanakin laj qˈuehol etal li naxakaba̱c saˈ li cab li nequeˈxcol cuiˈ rib li tenamit. Cˈaˈ na ru tixye li Ka̱cuaˈ ut cˈaˈ na ru tixsume cuiˈ li cˈaˈru xinye re, chan laj Habacuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quichakˈoc ut quixye cue: —Tzˈi̱ba chiru jun pere̱lak tzˈalam cheˈ li cˈaˈru tincˈutbesi cha̱cuu. Tzˈi̱ba chi tzˈakal re ru re nak li ani ta̱ilok re ta̱xic saˈ junpa̱t xyebal resil li cˈaˈru ta̱ril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cˈaˈru tinye a̱cue saˈ li visión, ta̱cˈulma̱nk. Abanan, toj ma̱jiˈ nacuulac xkˈehil nak ta̱osokˈ la̱ tenamit. Usta ta̱ba̱yk caˈchˈinak, abanan ta̱cuoybeni xban nak relic chi ya̱l nak ta̱cˈulma̱nk li cˈaˈru tincˈutbesi cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li ta̱tzˈi̱ba. Li incˈaˈ useb xnaˈleb nequeˈxnimobresi rib. Abanan li ti̱queb xchˈo̱l ta̱cua̱nk xyuˈameb xban lix pa̱ba̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj caldeo kˈaxal kˈetkˈeteb ut xban li cala̱c nequeˈxba̱nu, nequeˈxbalakˈi rib xjuneseb. Nequeˈxnimobresi ribeb, abanan eb aˈan teˈosokˈ. Incˈaˈ cˈojcˈo̱queb xchˈo̱l riqˈuin li joˈ qˈuial nequeˈxmakˈ chiruheb li tenamit. Chanchaneb lix julel camenak ac yo̱ chiroybeninquil li camenak ut chanchaneb li ca̱mc. Ac xeˈre̱chani nabal li tenamit ut toj incˈaˈ ajcuiˈ natzˈakloc reheb. Nabal cuiˈchic teˈraj teˈre̱chani.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱cuulak xkˈehil nak teˈseˈe̱k laj caldeo xbaneb li tenamit li ac xeˈre̱chani. Teˈbicha̱nk ut teˈxye: —Ra cha̱lc re saˈ xbe̱neb li xeˈbiomoˈ riqˈuin li ma̱cuaˈ reheb. ¿Jokˈe teˈxcanab biomocˈ riqˈuin li prendas li nequeˈxcˈul? chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱cˈaˈak saˈ e̱chˈo̱l la̱ex aj caldeo nak teˈcuulak e̱riqˈuin laj e̱chal reheb li prendas li xecˈul. Sicsotkex xban e̱xiu nak teˈxmakˈ che̱ru chixjunil li cˈaˈru cuan e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ nak xemakˈ la̱ex li cˈaˈru eb re li nabal chi tenamit, joˈcan ajcuiˈ nak teˈxmakˈ che̱ru li cˈaˈru e̱re la̱ex, xban nak nabaleb li cristian xecamsi ut xban nak nabal li naˈajej xerelkˈa, joˈ eb li tenamit ut joˈ ajcuiˈ chixjunileb li cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ra xchal saˈ e̱be̱n la̱ex li nequerahi ru ut nequemakˈ li biomal jalan aj e. Ut chiru li tumin aˈan nequeyi̱b le̱ rochoch chi us re nak ma̱cˈaˈ te̱cˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin chixjunil li xeba̱nu, xexuta̱nobresi le̱ jun cablal. Nabaleb li tenamit xesacheb ut riqˈuin aˈan yo̱quex chixsachbal e̱rib e̱junes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ta nequeˈa̱tinac li tzˈamba ut li pec li yi̱banbil cuiˈ li tzˈac, teˈxye ajcuiˈ raj nak la̱ex cuan e̱ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ra xchal saˈ e̱be̱n la̱ex li nequexcamsin ut nequeba̱nu li ma̱usilal. Ut riqˈuin li cˈaˈru nequemakˈ chiruheb, nequeyi̱b chi cha̱bil le̱ tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma ma̱cuaˈ ta biˈ li nimajcual Dios xyehoc re aˈin? Li tenamit teˈcˈanjelak yal re ta̱cˈatekˈ. Usta teˈlubk riqˈuin li cˈaˈru teˈxba̱nu, abanan ma̱cˈaˈ ta̱oc cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cuulak xkˈehil nak ta̱naˈekˈ lix nimal xlokˈal li Ka̱cuaˈ jun sut rubel choxa joˈ nak nanujac li palau riqˈuin li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ra xchal saˈ e̱be̱n la̱ex li xerahobtesiheb le̱ ras e̱ri̱tzˈin. Chanchan xecaltesiheb nak xemakˈ chiruheb li cˈaˈru reheb. Chanchan tˈustˈu xecanabeb nak xemakˈ chiruheb chixjunil li cˈaˈru cuan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulac re xkˈehil nak ta̱isi̱k le̱ lokˈal ut ta̱cˈutekˈ e̱xuta̱n. Chanru xeba̱nu la̱ex, joˈcan ajcuiˈ ta̱uxk e̱re xban li Ka̱cuaˈ. Chanchan ajcuiˈ texcala̱k nak ta̱makˈekˈ che̱ru chixjunil li cˈaˈru e̱re. Ut chanchan tˈustˈu texcana̱k xban nak ma̱cˈaˈak chic cˈaˈru e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ma̱usilal li xeba̱nu reheb li cuanqueb saˈ li naˈajej Líbano ta̱sukˈi̱k saˈ e̱be̱n la̱ex, joˈ ajcuiˈ li raylal xeba̱nu nak xesacheb li xul li cuanqueb aran. Aˈan ta̱tˈanekˈ saˈ e̱be̱n la̱ex xban nak nabaleb li cristian xecamsi ut nabal li naˈajej xerelkˈa. Xepoˈi li tenamit joˈ ajcuiˈ chixjunileb li cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Cˈaˈru ta̱oc cuiˈ e̱re li pechˈbil dios li nequeyi̱b la̱ex riqˈuin le̱ rukˈ? ¿Ma cuan ta biˈ xcuanquil li dios yi̱banbil riqˈuin chˈi̱chˈ? Yal nequebalakˈi e̱rib riqˈuineb. Li yi̱banbil dios incˈaˈ nequeˈa̱tinac. ¿Chan ta cuiˈ ru nak cauhak e̱chˈo̱l riqˈuin li cˈaˈru yal te̱yi̱b riqˈuin e̱rukˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ra xchal saˈ e̱be̱n la̱ex li nequeye re junak cheˈ, “Cuaclin ut choa̱tenkˈa”, malaj ut junak pec incˈaˈ naa̱tinac. ¿Ma ta̱ru̱k ta biˈ tixqˈue e̱naˈleb? Usta yi̱banbil riqˈuin oro ut plata, aˈan ma̱cˈaˈ xmusikˈ re texsume.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈakal Dios, aˈan cuan saˈ lix santil templo. Chixjunileb taxak li cuanqueb saˈ ruchichˈochˈ teˈxxucua ru.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Habakkuk-1.html>&larr;</a>&nbsp;&nbsp;<font class=titleType><b>Habakkuk (2/3)</b></font>&nbsp;&nbsp;<a href=Simple-Habakkuk-3.html>&rarr;</a>
</td></tr></table>


</body></html>
