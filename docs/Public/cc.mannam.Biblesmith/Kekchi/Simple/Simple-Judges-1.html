<html><head><title>
Judges (1/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Judges (1/21)</b></font>&nbsp;&nbsp;<a href=Simple-Judges-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xcam laj Josué, eb laj Israel queˈtijoc chiru li Ka̱cuaˈ ut queˈxye re: —¿Ani ke xbe̱n cua teˈxic chi pletic riqˈuineb laj Canaán? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quichakˈoc li Ka̱cuaˈ ut quixye reheb: —Aˈaneb laj Judá li teˈxic xbe̱n cua. La̱in tinkˈaxtesi li naˈajej saˈ rukˈeb aˈan, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Judá queˈa̱tinac riqˈuineb li ralal xcˈajol laj Simeón ut queˈxye reheb: —Choe̱tenkˈa chi pletic riqˈuineb laj Canaán re nak take̱chani li naˈajej. Ut la̱o toxic ajcuiˈ che̱tenkˈanquil chi pletic chirix li naˈajej li textzˈak la̱ex, chanqueb. Ut eb li ralal xcˈajol laj Simeón queˈxsume xic chixtenkˈanquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li ralal xcˈajol laj Judá queˈco̱eb chi pletic. Ut li Ka̱cuaˈ Dios quixtenkˈaheb chi numta̱c saˈ xbe̱neb laj cananeo ut laj ferezeo. Queˈxcamsiheb laje̱b mil (10,000) chi cui̱nk saˈ li naˈajej Bezec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aran Bezec queˈxtau laj Adoni-bezec lix reyeb ut queˈpletic riqˈuin. Queˈnumta saˈ xbe̱neb laj cananeo ut eb laj ferezeo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Adoni-bezec quie̱lelic chiruheb laj Israel. Abanan queˈxta̱ke toj retal queˈxchap ut queˈrisiheb lix mamaˈil li ruˈuj rok ut lix mamaˈil li ruˈuj rukˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Adoni-bezec quixye: —Junxil la̱in xintakla xyocˈbal xmamaˈil li ruˈuj rokeb ut lix mamaˈil li ruˈuj rukˈeb laje̱b xca̱cˈa̱l (70) chi rey ut nequeˈxxoc lix cˈaj li cua li natˈaneˈ rubel lin me̱x re nak teˈcuaˈak. Anakcuan li Dios xba̱nu cue joˈ xinba̱nu reheb aˈan, chan. Ut laj Adoni-bezec quicˈameˈ Jerusalén ut aran quicam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Judá queˈpletic riqˈuineb li cuanqueb Jerusalén ut queˈnumta saˈ xbe̱neb. Queˈxcamsiheb li cristian ut queˈxcˈat lix tenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix aˈan queˈco̱eb chi pletic riqˈuineb laj Canaán li cuanqueb saˈ li tzu̱l ru ut saˈ li ru takˈa, joˈ eb ajcuiˈ li cuanqueb Neguev.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈco̱eb ajcuiˈ chi pletic riqˈuineb laj cananeo li cuanqueb saˈ li tenamit Hebrón li nequeˈxye ajcuiˈ Quiriat-arba re junxil. Ut queˈnumta saˈ xbe̱neb laj Sesai, eb laj Ahimán, ut eb laj Talmai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan queˈco̱eb chi pletic saˈ li tenamit Debir, li queˈxye Quiriat-sefer re junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Caleb quixye: —Li ani ta̱xic chire̱chaninquil li tenamit Quiriat-sefer, la̱in tinqˈue lin rabin, lix Acsa xcˈabaˈ, chokˈ rixakil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Otoniel li ralal laj Cenaz, aˈan li qui-e̱chanin chak re li tenamit. Joˈcan nak laj Caleb quixqˈue lix Acsa chokˈ rixakil laj Otoniel. Laj Cenaz, aˈan li ri̱tzˈin laj Caleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xiqueb re saˈ rochocheb, laj Otoniel quixye re lix Acsa nak tixtzˈa̱ma chiru lix yucuaˈ nak tixqˈue xchˈochˈ re a̱uc. Ut lix Acsa quicube chirix lix bu̱r ut laj Caleb quixye re: —¿Cˈaˈ raj ru ta̱cuaj? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix Acsa quixye re: —Nintzˈa̱ma junak usilal cha̱cuu. Ac xaqˈue cue li chˈochˈ li cuan saˈ xcue̱nt Neguev. Ta̱qˈueheb ajcuiˈ li yuˈam haˈ cue, chan. Ut laj Caleb quixqˈue re eb li yuˈam haˈ li cuanqueb saˈ li ru takˈa joˈ eb ajcuiˈ li cuanqueb saˈ li naˈajej li tzu̱l ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol lix yucuaˈ li rixakil laj Moisés, aˈaneb laj ceneo. Eb aˈan queˈrochbeni li ralal xcˈajol laj Judá nak queˈel saˈ li tenamit Jericó bar cuanqueb cuiˈ nabal chi cheˈ palmera. Queˈco̱eb saˈ li chaki chˈochˈ li cuan nachˈ riqˈuin li tenamit Arad saˈ xcue̱nt Neguev. Ut aran queˈcana chi cua̱nc saˈ xya̱nkeb li cuanqueb saˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ralal xcˈajol laj Judá queˈco̱eb rochbeneb li ralal xcˈajol laj Simeón chi pletic riqˈuineb laj cananeo li cuanqueb saˈ li tenamit Sefat ut queˈnumta saˈ xbe̱neb. Xban nak queˈxsach ru li tenamit, joˈcan nak queˈxqˈue Horma chokˈ xcˈabaˈ li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Judá queˈre̱chaniheb li tenamit Gaza, Ascalón ut Ecrón rochbeneb li naˈajej li cuanqueb chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ cuan riqˈuineb li ralal xcˈajol laj Judá ut queˈnumta saˈ xbe̱neb li cuanqueb saˈ li naˈajej li tzu̱l ru. Abanan incˈaˈ queˈru queˈnumta saˈ xbe̱neb li cuanqueb saˈ li ru takˈa xban nak eb aˈan cuanqueb lix carruaje yi̱banbil riqˈuin chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tenamit Hebrón quiqˈueheˈ re laj Caleb joˈ quixye laj Moisés. Ut laj Caleb quirisiheb saˈ li naˈajej aˈan li oxib chˈu̱tal li ralal xcˈajol laj Anac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb li ralal xcˈajol laj Benjamín incˈaˈ queˈrisiheb laj jebuseo saˈ li tenamit Jerusalén. Toj chalen anakcuan eb laj jebuseo cuanqueb saˈ xya̱nkeb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj José queˈco̱eb chi pletic riqˈuineb li cuanqueb Bet-el. Ut li Ka̱cuaˈ cuan riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj José queˈxtaklaheb laj qˈuehol etal saˈ li tenamit Bet-el, li quiyeman ajcuiˈ Luz re junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈril jun li cui̱nk eb laj qˈuehol etal nak yo̱ chi e̱lc saˈ li tenamit ut queˈxye re: —Ta̱cˈut chiku chanru naru to-oc saˈ li tenamit ut takuxta̱na a̱cuu nak tonumta̱k saˈ xbe̱n li tenamit, chanqueb re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li cui̱nk quixcˈut chiruheb chanru nak teˈoc saˈ li tenamit. Ut nak queˈoc, queˈxcamsi chixjunileb li cuanqueb aran. Caˈaj cuiˈ li cui̱nk aˈan rochbeneb li ralal xcˈajol ut li rixakil queˈxcanab chi e̱lc saˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cui̱nk aˈan co̱ chi cua̱nc saˈ lix naˈajeb laj heteos. Quixyi̱b jun li tenamit aran ut quixqˈue Luz chokˈ xcˈabaˈ. Toj chalen anakcuan Luz nayeman re li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Manasés incˈaˈ queˈru risinquileb li cuanqueb saˈ eb li tenamit Bet-seán ut Taanac, joˈ ajcuiˈ li tenamit Dor. Chi moco queˈrisiheb saˈ li cocˈ cˈaleba̱l li cuanqueb chi xjun sutam. Ut incˈaˈ queˈrisiheb saˈ eb li tenamit Ibleam ut Meguido, chi moco queˈrisiheb saˈ li cocˈ cˈaleba̱l li cuanqueb chi xjun sutam. Joˈcan nak eb laj cananeo queˈcana chi cua̱nc saˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quicacuu xmetzˈe̱uheb laj Israel, queˈxpuersiheb laj cananeo chixtojbal rix lix naˈajeb. Ut incˈaˈ queˈrisiheb saˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ eb li ralal xcˈajol laj Efraín incˈaˈ queˈrisiheb laj cananeo saˈ li naˈajej Gezer. Queˈcana ban chi cua̱nc saˈ xya̱nkeb li ralal xcˈajol laj Efraín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Zabulón incˈaˈ queˈrisiheb laj cananeo saˈ eb li tenamit Quitrón ut Naalal. Queˈcana ban chi cua̱nc aran. Abanan eb li ralal xcˈajol laj Zabulón queˈxpuersiheb chixtojbal rix lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi moco eb li ralal xcˈajol laj Aser queˈrisiheb li cuanqueb saˈ eb li tenamit Aco, Sidón, Alab, Aczib, Helba ut Afec joˈ ajcuiˈ Rehob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li ralal xcˈajol laj Aser queˈcuan saˈ xya̱nkeb laj cananeo xban nak incˈaˈ queˈrisiheb saˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Neftalí incˈaˈ ajcuiˈ queˈrisiheb li cuanqueb saˈ eb li tenamit Bet-semes ut Bet-anat. Queˈcuan ban saˈ xya̱nkeb. Abanan eb li ralal xcˈajol laj Neftalí queˈxpuersiheb laj Canaán chixtojbal rix lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj amorreo incˈaˈ queˈxcanabeb li ralal xcˈajol laj Dan chi oc saˈ li ru takˈa. Queˈcana ban saˈ li naˈajej li tzu̱l ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj amorreo queˈcana chi cua̱nc saˈ li tzu̱l Heres, ut saˈ eb li tenamit Ajalón ut Saalbim. Nak queˈcacuu xmetzˈe̱uheb li ralal xcˈajol laj José queˈxpuersiheb chixtojbal rix lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nuba̱l re lix naˈajeb laj amorreo naticla cuan cuiˈ li tzu̱l Acrabim xcˈabaˈ. Nacuulac toj saˈ li tenamit Sela li cuan saˈ li norte.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Judges (1/21)</b></font>&nbsp;&nbsp;<a href=Simple-Judges-2.html>&rarr;</a>
</td></tr></table>


</body></html>
