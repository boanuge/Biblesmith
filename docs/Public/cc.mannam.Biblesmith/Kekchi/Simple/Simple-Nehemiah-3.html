<html><head><title>
Nehemiah (3/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-2.html>&larr;</a>&nbsp;&nbsp;<font class=titleType><b>Nehemiah (3/13)</b></font>&nbsp;&nbsp;<a href=Simple-Nehemiah-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Eliasib li xyucuaˈil aj tij rochbeneb li jun chˈol chic laj tij queˈoc chi cˈanjelac. Queˈxyi̱b cuiˈchic li oqueba̱l bar queˈnumeˈ cuiˈ li carner. Queˈxqˈue li puerta ut queˈxyi̱b li tzˈac toj cuan cuiˈ li torre Hamea xcˈabaˈ ut toj cuan cuiˈ li torre Hananeel xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac cuan chixcˈatk li queˈxyi̱b laj tij, aˈan queˈxyi̱b eb li cui̱nk aj Jericó. Ut laj Zacur ralal laj Imri quixyi̱b li tzˈac li cuan chixcˈatk aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Senaa queˈxyi̱b li oqueba̱l bar nequeˈxcˈayi cuiˈ li car. Queˈxqˈue li cheˈ saˈ li tzˈac queˈxyi̱b cuiˈ li puerta. Queˈxqˈue li puerta ut queˈxqˈue ajcuiˈ li chˈi̱chˈ re nak ta̱tzˈapo̱nk chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac cuan chixcˈatk, aˈan quixyi̱b laj Meremot li ralal laj Urías. Laj Urías, aˈan ralal laj Cos. Ut li tzˈac li cuan chixcˈatk li quixyi̱b laj Meremot, aˈan quixyi̱b laj Mesulam, li ralal laj Berequías. Laj Berequías, aˈan li ralal laj Mesezabeel. Ut li tzˈac li cuan chixcˈatk li quixyi̱b laj Mesulam, aˈan quixyi̱b laj Sadoc, li ralal laj Baana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac li cuan chixcˈatk li quixyi̱b laj Sadoc, aˈan queˈxyi̱b eb li cuanqueb Tecoa. Abanan eb li cuanqueb xcuanquil saˈ li naˈajej aˈan incˈaˈ queˈraj oque̱nc saˈ lix cˈanjel li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Joiada ralal laj Paseah rochben laj Mesulam ralal laj Besodías queˈxyi̱b li najter oqueba̱l. Queˈxqˈue li cheˈ saˈ li tzˈac queˈxyi̱b cuiˈ li puerta. Queˈxqˈue li puerta ut queˈxqˈue ajcuiˈ li chˈi̱chˈ re nak ta̱tzˈapo̱nk chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li queˈxyi̱b laj Joiada ut laj Mesulam, aˈan queˈxyi̱b laj Melatías rochbeneb li cui̱nk aj Gabaón ut laj Jadón aj Meronot rochbeneb laj Mizpa. Lix tenamiteb aˈan cuanqueb rubel xcuanquil li nataklan jun pacˈal li nimaˈ Eufrates.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li queˈxyi̱b laj Joiada ut laj Mesulam, aˈan quixyi̱b laj Uziel ralal laj Harhaías xcomoneb laj tenol plata. Ut li tzˈac li cuan chixcˈatk aˈan, quixyi̱b laj Hananías ralal li cui̱nk li nayi̱ban sununquil ban. Joˈcaˈin nak queˈxyi̱b li tzˈac li sutsu cuiˈ li tenamit Jerusalén. Quicuulac toj cuan cuiˈ li tzˈac nim ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li tzˈac li cuan chixcˈatk li quixyi̱b laj Hananías, aˈan quixyi̱b laj Refaías li ralal laj Hur li quicuan chi takla̱nc saˈ xbe̱neb yijach li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li tzˈac li cuan chixcˈatk li quixyi̱b laj Refaías li cuan saˈ xcaˈyaba̱l li rochoch laj Jedaías li ralal laj Harumaf, aˈan quixyi̱b laj Jedaías. Ut li cuan chixcˈatk aˈan, quixyi̱b laj Hatús li ralal laj Hasabnías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac li cuan chixcˈatk li quixyi̱b laj Hatús, aˈan queˈxyi̱b laj Malquías li ralal laj Harim ut laj Hasub li ralal laj Pahat-moab. Ut queˈxyi̱b ajcuiˈ li torre li cuan cuanqueb cuiˈ li horno.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac li cuan chixcˈatk li queˈxyi̱b laj Malquías ut laj Hasub, aˈan quixyi̱b laj Salum li ralal laj Halohes li nataklan saˈ xbe̱neb li yijach chic li tenamit li cuanqueb Jerusalén. Ut queˈtenkˈan ajcuiˈ lix rabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li puerta li na-iloc saˈ li ru takˈa, aˈan queˈxyi̱b laj Hanún rochbeneb li cuanqueb saˈ li naˈajej Zanoa. Queˈxqˈue li puerta ut queˈxqˈue ajcuiˈ li chˈi̱chˈ re ta̱tzˈapo̱nk chi us. Cuib ciento riqˈuin mero ciento metro li tzˈac li queˈxyi̱b. Quicuulac toj saˈ li oqueba̱l bar nequeˈrisi cuiˈ li mul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li oqueba̱l li nequeˈrisi cuiˈ li mul, aˈan quixyi̱b laj Malquías li ralal laj Recab li nataklan saˈ li naˈajej Bet-haquerem. Ut quixqˈue li puerta ut quixqˈue ajcuiˈ li chˈi̱chˈ re ta̱tzˈapo̱nk chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li oqueba̱l li cuan cuiˈ li yuˈam haˈ, aˈan quixyi̱b laj Salum li ralal laj Colhoze li nataklan saˈ li naˈajej Mizpa. Quixqˈue li cheˈ saˈ li tzˈac quixyi̱b cuiˈ li puerta. Quixqˈue li puerta ut quixqˈue ajcuiˈ li chˈi̱chˈ re ta̱tzˈapo̱nk chi us. Ut quixyi̱b ajcuiˈ li tzˈac li cuan cuiˈ li pila Siloé li cuan nachˈ riqˈuin li naˈajej li nequeˈrau cuiˈ li rutzˈuˈuj li rey nak quicuan. Li tzˈac li quixyi̱b quicuulac toj cuan cuiˈ li gradas re lix tenamit laj David nak quicuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Salum, aˈan quixyi̱b laj Nehemías, li ralal laj Azbuc li nataklan saˈ xbe̱neb yijach li tenamit li cuanqueb Bet-sur. Li tzˈac li quixyi̱b quicuulac toj saˈ xcaˈyaba̱l li bar quimukeˈ cuiˈ laj David ut quicuulac cuan cuiˈ li pila li yi̱banbil, ut toj cuan cuiˈ li xnaˈajeb li soldado nak quicuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Nehemías, aˈan queˈxyi̱b eb laj levita. Laj Rehum li ralal laj Bani, aˈan li quicˈamoc be chiruheb. Li tzˈac li cuan chixcˈatk aˈan quixyi̱b laj Hasabías li nataklan saˈ xbe̱neb yijach li tenamit li cuanqueb saˈ li naˈajej Keila. Li cˈanjel aˈan quixba̱nu saˈ xcˈabaˈ lix tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Hasabías, aˈan quixyi̱b laj Bavai rochbeneb li rech tenamitil. Laj Bavai, aˈan li ralal laj Henadad li nataklan saˈ xbe̱neb li yijach chic li tenamit Keila.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Bavai, aˈan quixyi̱b laj Ezer li ralal laj Jesúa li nataklan saˈ xbe̱neb li cuanqueb saˈ li tenamit Mizpa. Li tzˈac li queˈxyi̱b cuan saˈ xcaˈyaba̱l li naˈajej li nequeˈxxoc cuiˈ chixjunil li chˈi̱chˈ li nacˈanjelac re pletic. Li tzˈac li queˈxyi̱b quicuulac toj saˈ xuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Ezer, aˈan quixyi̱b laj Baruc li ralal laj Zabai. Laj Baruc cau quicˈanjelac. Li tzˈac li quixyi̱b quiticla saˈ xuc ut quicuulac toj saˈ li oqueba̱l re li rochoch laj Eliasib li xyucuaˈil aj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Baruc, aˈan quixyi̱b laj Meremot li ralal laj Urías. Laj Urías, aˈan li ralal laj Cos. Li tzˈac li quixyi̱b laj Meremot quiticla saˈ li oqueba̱l re li rochoch laj Eliasib ut quicuulac toj bar coxrakeˈ cuiˈ li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Baruc, aˈan queˈxyi̱b eb laj tij li cuanqueb saˈ li ru takˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li queˈxyi̱b eb laj tij, aˈan queˈxyi̱b laj Benjamín rochben laj Hasub. Li tzˈac li queˈxyi̱b cuan saˈ xcaˈyaba̱l li rochocheb. Ut li cuan chixcˈatk, aˈan quixyi̱b laj Azarías li ralal laj Maasías. Laj Maasías, aˈan li ralal laj Ananías. Li tzˈac li quixyi̱b laj Azarías, aˈan nachˈ cuan riqˈuin li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Azarías, aˈan quixyi̱b laj Binúi li ralal laj Henadad. Li tzˈac li quixyi̱b laj Binúi quiticla cuan cuiˈ li rochoch laj Azarías ut quicuulac toj saˈ xuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Binúi, aˈan quixyi̱b laj Palal li ralal laj Uzai. Li tzˈac li quixyi̱b quiticla saˈ xuc bar cuan cuiˈ li torre li cuan saˈ xbe̱n li rochoch li rey nak quicuan. Aˈan nachˈ cuan riqˈuin li neba̱l re li tzˈalam. Li tzˈac li cuan chixcˈatk li quixyi̱b laj Palal, aˈan quixyi̱b laj Pedaías li ralal laj Faros.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Faros, aˈan queˈxyi̱b li nequeˈcˈanjelac saˈ li templo li cuanqueb saˈ li tzu̱l Ofel xcˈabaˈ. Li tzˈac li queˈxyi̱b quicuulac toj saˈ xcaˈyaba̱l li oqueba̱l bar nequeˈnumeˈ cuiˈ li nequeˈbelan haˈ. Nacana saˈ li este li na-el cuiˈ li sakˈe. Nachˈ cuan riqˈuin li torre li quicuan saˈ xbe̱n li rochoch li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Pedaías, aˈan queˈxyi̱b eb laj Tecoa. Li tzˈac li queˈxyi̱b quiticla saˈ xcaˈyaba̱l li nimla torre ut quicuulac toj cuan cuiˈ li naˈajej Ofel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li queˈxyi̱b laj Tecoa, aˈan queˈxyi̱b eb laj tij. Li tzˈac li queˈxyi̱b quiticla saˈ li oqueba̱l li cuan nachˈ riqˈuin lix naˈajeb li cacua̱y. Chixju̱nkaleb laj tij queˈxyi̱b li tzˈac li cuan chiru li rochocheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li queˈxyi̱b laj tij, aˈan quixyi̱b laj Sadoc, li ralal laj Imer. Li tzˈac li quixyi̱b cuan saˈ xcaˈyaba̱l li rochoch. Li tzˈac li cuan chixcˈatk li quixyi̱b laj Sadoc, aˈan quixyi̱b laj Semaías li ralal laj Secanías. Laj Semaías, aˈan li quicˈacˈalen re li oqueba̱l li cuan saˈ li este li na-el cuiˈ li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Semaías, aˈan quixyi̱b laj Hananías li ralal laj Selemías rochben laj Hanún li xcuak ralal laj Salaf. Li tzˈac li cuan chixcˈatk li queˈxyi̱b laj Hananías ut laj Hanún, aˈan quixyi̱b laj Mesulam li ralal laj Berequías. Li tzˈac li quixyi̱b laj Mesulam aˈan li cuan saˈ xcaˈyaba̱l li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li tzˈac li cuan chixcˈatk li quixyi̱b laj Mesulam, aˈan quixyi̱b laj Malquías li ralal laj tenol plata. Li tzˈac li quixyi̱b quicuulac toj cuanqueb cuiˈ li rochocheb li nequeˈcˈanjelac saˈ li templo ut quicuulac bar cuanqueb cuiˈ li rochocheb laj cˈay. Li tzˈac aˈan cuan saˈ xcaˈyaba̱l li oqueba̱l li nequeˈrocsi cuiˈ li xul li nequeˈxmayeja. Li tzˈac aˈan nachˈ cuan riqˈuin li cab li cuan saˈ xbe̱n li tzˈac saˈ xuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈac li queˈxyi̱b laj tenol plata ut eb laj cˈay, aˈan naticla saˈ xuc cuan cuiˈ li cab li cuan saˈ xbe̱n li tzˈac ut quicuulac toj bar cuan cuiˈ li oqueba̱l li nequeˈnumeˈ cuiˈ li carner.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-2.html>&larr;</a>&nbsp;&nbsp;<font class=titleType><b>Nehemiah (3/13)</b></font>&nbsp;&nbsp;<a href=Simple-Nehemiah-4.html>&rarr;</a>
</td></tr></table>


</body></html>
