<html><head><title>
Job (1/42)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Job (1/42)</b></font>&nbsp;&nbsp;<a href=Simple-Job-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuan jun li cui̱nk aj Job xcˈabaˈ saˈ li naˈajej Uz. Li cui̱nk aˈin tzˈakal re ru lix yuˈam ut ti̱c xchˈo̱l. Naxxucua ru li Dios ut incˈaˈ naxba̱nu li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈcuan cuukub ralal ut oxib xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Job kˈaxal nabal cˈaˈru re cuan. Cuukub mil lix carner ut oxib mil lix camello, o̱b ciento sumal lix bo̱yx ut o̱b ciento lix bu̱r. Kˈaxal nabaleb lix mo̱s. Laj Job, aˈan li kˈaxal biom saˈ chixjunil li naˈajej li cuan saˈ li oriente.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal nequeˈxba̱nu xninkˈeheb rajlal saˈ li rochocheb chi xjunju̱nkaleb nak nequeˈxba̱nu xchihabeb. Ut nequeˈxtakla xbokbaleb li ranab oxib re teˈcuaˈak rochbeneb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nequeˈrakeˈ chi ninkˈei̱c, laj Job naxqˈue lix cˈatbil mayej re xsantobresinquileb li ralal xcˈajol. Nacuacli toj ekˈela ut naxqˈue lix mayej aˈ yal jarub li ralal xcˈajol cuan. —Ma̱re eb li cualal incˈajol queˈma̱cob ut queˈxmajecua li Dios saˈ xchˈo̱leb, chan laj Job. Ut rajlal naxba̱nu chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quicuulac xkˈehil nak queˈxchˈutub rib chiru li Dios eb li ángel. Ut saˈ xya̱nkeb aˈan quicuulac laj tza.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixye re laj tza: —¿Bar xatchal chak? chan re. Ut laj tza quixye re li Dios: —Yo̱quin chak chixsutinquil li ruchichˈochˈ. Ut yo̱quin chixbeninquil cuib yalak bar, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixye re laj tza: —¿Ma incˈaˈ nacacuil laj Job laj cˈanjel chicuu? Ma̱ ani chic junak cui̱nk joˈ aˈan saˈ ruchichˈochˈ. Aˈan tzˈakal re ru lix yuˈam ut ti̱c xchˈo̱l. Aˈan naxxucua cuu ut incˈaˈ naxba̱nu ma̱usilal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tza quichakˈoc ut quixye re li Ka̱cuaˈ Dios: —¿Ma ya̱l naxxucua ta biˈ a̱cuu yal chi joˈcan? ¿Ma ma̱cuaˈ ta biˈ xban li cˈaˈru cuan re nak naxxucua a̱cuu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ma̱cuaˈ ta biˈ la̱at yo̱cat chi coloc rix lix jun cablal ut chixjunil li cˈaˈru cuan re? Ut la̱at ajcuiˈ yo̱cat chi osobtesi̱nc re riqˈuin chixjunil li cˈaˈru naxba̱nu. Joˈcan nak yo̱ chi qˈuia̱nc li cˈaˈru re saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui la̱at ta̱cuisi chixjunil li cˈaˈru cuan re chiru, aran ta̱cuil ma incˈaˈ na tatxmajecua saˈ xnakˈ a̱cuu, chan laj tza.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye re laj tza: —Us. Ba̱nu chixjunil li cˈaˈru ta̱cuaj riqˈuin li cˈaˈru cuan re. Abanan laj Job ma̱cˈaˈ ta̱ba̱nu re, chan. Ut chirix aˈan qui-el laj tza riqˈuin li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ jun li cutan eb li ralal ut eb lix rabin laj Job yo̱queb chi cuaˈac ut yo̱queb chi ucˈac vino saˈ rochoch li xbe̱n alalbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li ho̱nal aˈan quicuulac jun li takl riqˈuin laj Job ut quixye re: —Eb la̱ bo̱yx yo̱queb chi picˈoc chˈochˈ riqˈuin arado ut eb li bu̱r yo̱queb chi cuaˈac nachˈ riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱cˈaˈ saˈ kachˈo̱l nak queˈcuulac eb laj sabeo ut queˈrelkˈa li bo̱yx ut eb li bu̱r. Ut xeˈxcamsi chi chˈi̱chˈ eb la̱ mo̱s. La̱in xinchal chixyebal resil a̱cue xban nak caˈaj chic la̱in xincoleˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Toj yo̱ ajcuiˈ chi a̱tinac li cui̱nk aˈan nak quicuulac jun chic li mo̱s. Quixye: —Xmok li ca̱k ut xcamsiheb la̱ carner ut xcamsiheb ajcuiˈ laj ilol reheb. Caˈaj chic la̱in xincoleˈ. Joˈcan nak xinchal chixyebal a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Toj yo̱ ajcuiˈ chi a̱tinac li cui̱nk aˈan nak quicuulac jun chic li mo̱s. Quixye re laj Job: —Xeˈcuulac oxib chˈu̱tal laj caldeo chi ma̱cˈaˈ saˈ kachˈo̱l. Xeˈrelkˈaheb la̱ camello ut xeˈxcamsiheb chi chˈi̱chˈ la̱ mo̱s. La̱in xinchal chixyebal resil a̱cue xban nak caˈaj chic la̱in xincoleˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Toj ma̱jiˈ ajcuiˈ narakeˈ chi a̱tinac li cui̱nk aˈan nak quicuulac jun chic li mo̱s ut quixye re laj Job: —Eb la̱ cualal ut eb la̱ rabin yo̱queb chi cuaˈac ut chi ucˈac vino saˈ rochoch li xbe̱n a̱cualal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ junpa̱t xchal chak jun li cacuil ikˈ saˈ li chaki chˈochˈ. Ut quixsacˈ rib saˈ xca̱ pacˈalil li cab ut quitˈaneˈ li cab saˈ xbe̱neb la̱ cualal a̱cˈajol. Ut xeˈcam chixjunileb. Caˈaj chic la̱in xincoleˈ ut xinchal chixyebal resil a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quirabi aˈan, laj Job quicuacli ut quixpej li rakˈ ut quixbes li rismal retalil lix rahil xchˈo̱l ut quixcuikˈib rib saˈ chˈochˈ ut quixlokˈoni li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye: —Ma̱cˈaˈ cuan cue saˈ li ruchichˈochˈ aˈin nak quinyoˈla ut ma̱cˈaˈ ajcuiˈ tincˈam chicuix nak tinca̱mk. Li Ka̱cuaˈ xqˈuehoc cue chixjunil li cˈaˈru cuan cue ut aˈan x-isin re chicuu. Lokˈoninbil taxak xcˈabaˈ li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin chixjunil li raylal li quixcˈul laj Job, incˈaˈ quima̱cob chiru li Dios, chi moco quixqˈue saˈ xbe̱n li Dios li cˈaˈru quicˈulman.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Job (1/42)</b></font>&nbsp;&nbsp;<a href=Simple-Job-2.html>&rarr;</a>
</td></tr></table>


</body></html>
