<html><head><title>
Jonah (2/4)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jonah-1.html>&larr;</a>&nbsp;&nbsp;<font class=titleType><b>Jonah (2/4)</b></font>&nbsp;&nbsp;<a href=Simple-Jonah-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Toj saˈ xsaˈ li nimla car quitijoc laj Jonás chiru li Ka̱cuaˈ lix Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye: —Nak cuanquin saˈ raylal quinya̱ba la̱ cˈabaˈ, at inDios, ut la̱at xina̱cuabi. Nak cuanquin chak saˈ xnaˈajeb li camenak, quintzˈa̱ma intenkˈanquil cha̱cuu ut la̱at xina̱sume.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xina̱cut toj saˈ lix chamal li palau. Quinmukun saˈ li palau ut lix cau ok li catakla quilajeˈnumeˈ saˈ inbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xincˈoxla nak xina̱tzˈekta̱na. Ut xinye: —Usta xina̱tzˈekta̱na, abanan junelic ta̱julticokˈ cue la̱ Santil Templo ut tintzˈa̱ma intenkˈanquil cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanquin saˈ xchamal li palau ut yo̱quin chi subu̱nc rubel li haˈ. Li pim li cuan saˈ li haˈ queˈxbaqˈui rib saˈ injolom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal cham cuiˈchic xincuulac. Chanchan xchamal cuan cuiˈ chak lix xeˈ li tzu̱l. Quincˈoxla nak aran tincana̱k chi junaj cua xban nak ma̱ bar chic naru nin-el chak. Abanan la̱at, at Ka̱cuaˈ, quina̱col. Quina̱col chiru li ca̱mc, at inDios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quicuecˈa nak osocˈ cue. Catjulticoˈ cue at Ka̱cuaˈ. Nak quintijoc cha̱cuu, lin tij quicuulac toj saˈ la̱ Santil Templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cauheb xchˈo̱l riqˈuin li jalanil dios, nequeˈxtzˈekta̱na la̱ cuuxta̱n la̱at, li tzˈakal Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in tinqˈue a̱lokˈal ut tinmayejak cha̱cuu. Tinba̱nu li cˈaˈru quinyechiˈi a̱cue. Li colba-ib junes a̱cuiqˈuin la̱at nachal chak, at Ka̱cuaˈ, chan laj Jonás.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixtakla li car re nak tixcanab chak laj Jonás chi chˈochˈel. Joˈcan nak li car quixxaˈcua chak laj Jonás chi chˈochˈel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jonah-1.html>&larr;</a>&nbsp;&nbsp;<font class=titleType><b>Jonah (2/4)</b></font>&nbsp;&nbsp;<a href=Simple-Jonah-3.html>&rarr;</a>
</td></tr></table>


</body></html>
