<html><head><title>
1John (1/5)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>1John (1/5)</b></font>&nbsp;&nbsp;<a href=Simple-1John-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nintzˈi̱bac e̱riqˈuin chirix li Dios Cˈajolbej li cuan chalen chak saˈ xticlajic li ruchichˈochˈ. La̱o quikil riqˈuin xnakˈ ku ut coa̱tinac riqˈuin. Quikil ru aˈan chi tzˈakal ut xkachˈeˈ riqˈuin kukˈ. Aˈan aˈin li A̱tin naqˈuehoc yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicˈutbesi̱c chiku li naqˈuehoc yuˈam. Quikil ru aˈan. Joˈcan nak nakachˈolob xya̱lal che̱ru chirix aˈan, li naqˈuehoc yuˈam chi junelic. Aˈan li cuan chak riqˈuin li Acuabej Dios. Aˈan quixcˈutbesi rib chiku.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nakachˈolob xya̱lal che̱ru chirix li cˈaˈru quikil ut li cˈaˈru quikabi re nak tocua̱nk chi sum a̱tin chi kibil kib. Ut tocua̱nk ajcuiˈ chi sum a̱tin riqˈuin li Acuabej Dios ut riqˈuin li Jesucristo, li Ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li hu aˈin nakatakla xyebal e̱re re nak chitzˈaklok ru lix sahil e̱chˈo̱l che̱junilex, joˈ ajcuiˈ lix sahil kachˈo̱l la̱o.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li a̱tin quikabi riqˈuin li Jesucristo. Ut aˈan li nakachˈolob xya̱lal che̱ru. Li Dios, aˈan li cutan saken. Riqˈuin li Dios ma̱cˈaˈ kˈojyi̱n. Ti̱c ban xchˈo̱l li Dios. Relic chi ya̱l nak ma̱cˈaˈ ma̱usilal riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui nakaye nak cuanco chi sum a̱tin riqˈuin li Dios ut cui toj nakaba̱nu li incˈaˈ us, yo̱co chi ticˈtiˈic. Ut incˈaˈ nakatzol kib chixba̱nunquil li ya̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui nakaba̱nu li cˈaˈru naraj li Dios, joˈ naxcˈutbesi chiku li Cristo, cuanco chic chi sum a̱tin chi kibil kib. Ut lix quiqˈuel li Jesucristo li Ralal li Dios naxchˈajobresi li ka̱m ut narisi chixjunil li kama̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui nakaye nak ma̱cˈaˈ kama̱c, nakabalakˈi kib ut moco ya̱l ta li yo̱co chixyebal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui nakaxo̱to li kama̱c chiru li Dios, relic chi ya̱l nak aˈan ti̱c xchˈo̱l chixcuybal chixsachbal li kama̱c, ut ta̱risi chixjunil li kama̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ut nakaye nak incˈaˈ xoma̱cob nakaqˈue li Dios chokˈ aj ticˈtiˈ. Ut incˈaˈ nakapa̱b li ra̱tin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>1John (1/5)</b></font>&nbsp;&nbsp;<a href=Simple-1John-2.html>&rarr;</a>
</td></tr></table>


</body></html>
