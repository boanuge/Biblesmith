<html><head><title>
Daniel (5/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-4.html>&larr;</a>&nbsp;&nbsp;<font class=titleType><b>Daniel (5/12)</b></font>&nbsp;&nbsp;<a href=Simple-Daniel-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Belsasar quixcˈub jun li ninkˈe re cuaˈac ut quixbokeb jun mil chi cui̱nk li nequeˈcˈanjelac chiru. Ut qui-oc chi ucˈac vino li rey chiruheb li jun mil chi cui̱nk cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut xban xcalajic, li rey Belsasar quixtakla risinquil li secˈ oro ut plata, li quixcˈam chak laj Nabucodonosor lix yucuaˈ saˈ li templo aran Jerusalén. Quixtakla xcˈambal chak li secˈ oro ut li secˈ plata re teˈucˈak cuiˈ li rey, joˈqueb ajcuiˈ li nequeˈcˈanjelac chiru, joˈ eb ajcuiˈ li rixakil ut eb lix concubina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak quicˈameˈ chak li secˈ oro li queˈcuan saˈ lix templo li Dios li quicuan Jerusalén. Ut queˈoc chi ucˈac li rey joˈ eb ajcuiˈ li nequeˈcˈanjelac chiru, joˈqueb ajcuiˈ li rixakil ut eb lix concubina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈucˈac vino ut queˈxlokˈoniheb li dios yi̱banbil riqˈuin oro, plata, bronce, chˈi̱chˈ, cheˈ ut pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ ajcuiˈ li ho̱nal aˈan quicˈutun aran li ruˈuj rukˈ jun li cui̱nk yo̱ chi tzˈi̱bac chiru li tzˈac nachˈ cuan cuiˈ li candil li cuan saˈ li cab. Ut li rey yo̱ chirilbal li ukˈej nak yo̱ chi tzˈi̱bac chiru tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quisakquirinoˈ li riloba̱l li rey xban xxiu ut qui-oc xcˈaˈux ut nasicsot xban xxiu toj retal nequeˈxtochˈ rib li xbe̱n rak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey quixjap re chi cau ut quixye nak teˈcˈamekˈ chak riqˈuin chixjunileb laj qˈuehol naˈleb ut eb laj caldeo ut eb laj kˈe. Ut li rey quixye reheb: —Li ani ta̱ru̱k xtaubal ru li a̱tin aˈin ut tixye cue cˈaˈru lix ya̱lal, la̱in tinqˈue li caki akˈ chirix retalil lix cuanquil. Tinqˈue lix kˈol oro chi xcux ut aˈanak li rox chi takla̱nc saˈ xbe̱n li tenamit, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈchal chixjunileb laj qˈuehol naˈleb saˈ rochoch li rey. Abanan ma̱ jun quitaˈoc ru li tzˈi̱banbil chiru li tzˈac ut incˈaˈ queˈru xyebal re li rey cˈaˈru lix ya̱lal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut kˈaxal cuiˈchic quisakquirinoˈ li riloba̱l li rey Belsasar ut qui-oc chi cˈoxlac xban xxiu. Ut queˈoc ajcuiˈ chi cˈoxlac li nequeˈcˈanjelac chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rixakil li rey quirabi nak yo̱ chixjapbal re li rey joˈ eb ajcuiˈ li nequeˈcˈanjelac chiru. Joˈcan nak qui-oc aran cuan cuiˈ li rey ut quixye re: —At rey, chicua̱nk taxak la̱ yuˈam chi junelic. Matxucuac chi moco tatsakquirinokˈ xban a̱xiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rubel la̱ cuanquil cuan jun li cui̱nk qˈuebil xnaˈleb xbaneb lix dios santo. Nak toj cua̱nk la̱ yucuaˈ chokˈ rey quixqˈue retal nak aˈan cuan xnaˈleb ut naxtau ru li incˈaˈ natauman ru. Lix naˈleb aˈan chanchan lix naˈlebeb li dios. Ut la̱ yucuaˈ quixqˈue xcuanquil saˈ xbe̱neb chixjunileb laj qˈuehol naˈleb ut eb laj kˈe ut eb laj caldeo joˈqueb ajcuiˈ li nequeˈtzoloc chirix li chahim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk aˈan cuan xnaˈleb ut naxnau xyebal cˈaˈru xya̱lal li matcˈ ut naxnau xsicˈbal xya̱lal li jaljo̱quil ru a̱tin ut naxtau ru li chˈaˈaj xtaubal ru. Aˈan laj Daniel. Beltsasar quiqˈueheˈ chokˈ xcˈabaˈ xban li rey Nabucodonosor. Takla xbokbal laj Daniel re nak aˈan ta̱yehok a̱cue cˈaˈru naxye li tzˈi̱banbil chiru li tzˈac, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Daniel quicˈameˈ riqˈuin li rey, ut li rey quixye re: —¿Ma la̱at laj Daniel li ralal xcˈajoleb laj Judá li queˈcˈameˈ chak arin xban inyucuaˈ laj Nabucodonosor? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱in xcuabi resil nak qˈuebil a̱naˈleb xbaneb la̱ dios. Xcuabi resil nak cutan saken cha̱cuu li cˈaˈak re ru ut cuan a̱naˈleb chixtaubal ru li cˈaˈru chˈaˈaj xtaubal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj kˈe ut eb laj qˈuehol naˈleb queˈcˈameˈ chak cuiqˈuin re nak teˈril li tzˈi̱banbil chiru li tzˈac ut re teˈxye raj cue cˈaˈru naxye. Abanan incˈaˈ queˈru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuabiom resil nak naru ta̱chˈolob xya̱lal li cˈaˈru chˈaˈaj xtaubal ru. Anakcuan cui ta̱ru̱k ta̱cuil li tzˈi̱banbil chiru li tzˈac ut ta̱ye cue cˈaˈru naxye, tattikiba̱k riqˈuin caki akˈej ut ta̱qˈuema̱nk junak kˈol oro cha̱cux ut la̱atak li rox chi takla̱nc saˈ xbe̱n li tenamit aˈin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Daniel quixye re li rey: —Li ma̱tan ta̱cuaj xsihinquil, cana̱k chokˈ a̱cue. Ut lin kˈajca̱munquil ta̱cuaj xqˈuebal, chaqˈue re jalan chic. At rey, la̱in tincuil li cˈaˈru tzˈi̱banbil chiru li tzˈac ut tinye a̱cue li cˈaˈru naraj naxye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>At rey, li nimajcual Dios quixqˈue chi cua̱nc chokˈ rey laj Nabucodonosor la̱ yucuaˈ ut quixqˈue xnimal xcuanquil ut xnimal xlokˈal ut qui-oxlokˈi̱c xbaneb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xban lix nimal xcuanquil li quiqˈueheˈ re, chixjunileb li cuanqueb saˈ ruchichˈochˈ aˈ yal bar xtenamiteb ut aˈ yal cˈaˈru ra̱tinoba̱leb, nequeˈsicsot xbaneb xxiu chiru. Quixcamsi li ani quiraj xcamsinquil ut quixcol li ani quiraj xcolbal. Quixqˈue xcuanquil li ani quiraj xqˈuebal xcuanquil ut quixcubsi xcuanquil li ani quiraj xcubsinquil xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan qui-isi̱c saˈ xcuanquil xban nak quixkˈetkˈeti rib ut quixcacuubresi lix chˈo̱l. Xban lix kˈetkˈetil kˈaxal cuiˈchic quixnimobresi rib. Joˈcan nak qui-isi̱c saˈ xcuanquil ut qui-isi̱c ajcuiˈ lix lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qui-isi̱c saˈ xya̱nkeb li tenamit ut lix naˈleb chanchan chic xnaˈleb li xul. Quicuan saˈ pim saˈ xya̱nkeb li bu̱r re li qˈuicheˈ, ut quixcuaˈ li pim joˈqueb li bo̱yx. Quitˈakresi̱c xban li xchuˈque toj quixqˈue retal nak li nimajcual Dios aˈan li kˈaxal nim xcuanquil saˈ xbe̱neb chixjunileb li cuanqueb xcuanquil xban nak aˈan naxqˈue xcuanquil li ani naraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱at at Belsasar, la̱at li ralal. Ac nacanau chixjunil li quixcˈul la̱ yucuaˈ abanan la̱at incˈaˈ xacubsi a̱cuib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xakˈetkˈeti ban a̱cuib chiru li Ka̱cuaˈ cuan saˈ choxa. Xatakla xcˈambal li secˈ li quicˈanjelac saˈ lix templo li Dios ut xerocsi saˈ le̱ ninkˈe. La̱at xat-ucˈac vino chi saˈ chiruheb li nequeˈcˈanjelac cha̱cuu, joˈqueb ajcuiˈ la̱ cuixakil ut eb la̱ concubina. Ut xalokˈoni ajcuiˈ li jalanil dios yi̱banbil riqˈuin plata, oro, bronce, hierro, cheˈ ut pec. Xaqˈueheb xlokˈal li yi̱banbil dios li ma̱cˈaˈeb xnaˈleb, li incˈaˈ nequeˈiloc chi moco nequeˈabin. Ut incˈaˈ xaqˈue xlokˈal li tzˈakal Dios. Aˈan li naqˈuehoc la̱ yuˈam ut aˈan li yal re saˈ a̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quitaklan chak re li ukˈej aˈan li xacuil li quitzˈi̱bac chiru li tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li tzˈi̱banbil chiru li tzˈac joˈcaˈin naxye: Mene, mene, tekel, uparsin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xya̱lal aˈan, joˈcaˈin na-el: Mene: Li Dios xrajla joˈ najtil tatcua̱nk chokˈ rey ut anakcuan xrakeˈ la̱ cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tekel: Xatxbis riqˈuin lix bisleb ut nacˈutun nak incˈaˈ us la̱ naˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Peres malaj ut Uparsin: Li ni̱nki tenamit nacattaklan cuiˈ ac xjacheˈ saˈ xyi ut ac xqˈueman reheb laj Medo ut reheb laj Persia, chan laj Daniel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak li rey Belsasar quixtakla xtikibanquil laj Daniel riqˈuin li caki akˈ ut quixqˈue ajcuiˈ xkˈol oro. Ut quixtakla resil nak laj Daniel, aˈan chic li roxil chi takla̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ ajcuiˈ li kˈojyi̱n aˈan, quicamsi̱c laj Belsasar lix reyeb laj caldeo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Darío aj Medo, aˈan chic qui-oc saˈ xcuanquil. Cuib xca̱cˈa̱l (62) chihab cuan re nak qui-oc chokˈ rey.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-4.html>&larr;</a>&nbsp;&nbsp;<font class=titleType><b>Daniel (5/12)</b></font>&nbsp;&nbsp;<a href=Simple-Daniel-6.html>&rarr;</a>
</td></tr></table>


</body></html>
