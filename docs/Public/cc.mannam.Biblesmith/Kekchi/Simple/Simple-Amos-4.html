<html><head><title>
Amos (4/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-3.html>&larr;</a>&nbsp;&nbsp;<font class=titleType><b>Amos (4/9)</b></font>&nbsp;&nbsp;<a href=Simple-Amos-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abihomak ex ixk aj Samaria. Chanchanex li cuacax aran Basán, li ni̱nkeb ut chˈolaninbil chi us. La̱ex nequerahobtesi li ma̱cˈaˈeb xcuanquil ut eb li nebaˈ. Ut nequetaklaheb le̱ be̱lom chixcˈambal e̱vino re te̱rucˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quixba̱nu li juramento saˈ xcˈabaˈ lix ti̱quilal xchˈo̱l ut quixye chi joˈcaˈin: —Relic chi ya̱l ta̱cuulak xkˈehil nak texchapekˈ la̱ex joˈ nak nequeˈchapeˈ li car riqˈuin li chapleb chˈi̱chˈ. Ut teˈchapekˈ ajcuiˈ le̱ ralal e̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tex-isi̱k saˈ le̱ palacio ut tzololnakex nak tex-e̱lk saˈ lix jachalal li tzˈac, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ayukex aran Bet-el ut ba̱nuhomak li cˈaˈru te̱raj xba̱nunquil. Ayukex Gilgal chixba̱nunquil le̱ ma̱usilal. Rajlal ekˈela texmayejak chiru le̱ yi̱banbil dios, ut rajlal oxib cutan te̱qˈue le̱ mayej li junju̱nk saˈ xlaje̱tkil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ayukex. Chemayeja le̱ caxlan cua li cuan xchˈamal ut yehomak resil li joˈ qˈuial xemayeja xban nak aˈan li nacuulac che̱ru xba̱nunquil, la̱ex aj Israel, chan li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xexinqˈue chixcuybal le̱ saˈ yalak bar saˈ eb li tenamit. Ut eb li cuanqueb saˈ cˈaleba̱l ma̱cˈaˈ chic xtzacae̱mkeb. Abanan riqˈuin chixjunil li raylal aˈin incˈaˈ xeraj sukˈi̱c cuiqˈuin, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>—La̱in incˈaˈ chic xinqˈue li hab nak oxib po chic ma̱ nacuulac xkˈehil li kˈoloc. Xinqˈue li hab saˈ jun li tenamit ut saˈ li jun chic incˈaˈ xinqˈue. Saˈ jun li cˈaleba̱l xinqˈue li hab ut saˈ li jun chic xchakic li acui̱mk xban nak incˈaˈ xinqˈue li hab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex quexco̱ex chixsicˈbal le̱ haˈ saˈ eb li tenamit quixqˈue cuiˈ li hab, ut incˈaˈ quitzˈakloc e̱re re tixnumsi le̱ chaki el. Ut riqˈuin chixjunil li raylal li xecˈul incˈaˈ xeraj sukˈi̱c cuiqˈuin, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ: —Xintakla li tikcual ikˈ ut quichakic le̱ racui̱mk xban. Ut xintaklaheb li motzoˈ chixsachbal ru le̱ racui̱mk. Eb laj sa̱cˈ queˈxcˈux le̱ racui̱mk ut queˈxcˈux ajcuiˈ xto̱nal le̱ uvas ut queˈxcˈux lix xak le̱ cheˈ higo ut olivo. Abanan ma̱ jaruj xeraj sukˈi̱c cuiqˈuin, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ: —Xintakla li raylal saˈ e̱be̱n joˈ quintakla saˈ xbe̱neb laj Egipto. Xebincanab chi camsi̱c saˈ li ple̱t le̱ ralal li toj sa̱jeb. Aˈ chic li xicˈ nequeˈiloc e̱re queˈe̱chanin re le̱ cacua̱y. Ut queˈchuhoˈ le̱ camenak saˈ li naˈajej queˈpletic cuiˈ. Ut la̱ex querutzˈ lix chuhil. Abanan riqˈuin chixjunil li raylal aˈin incˈaˈ xeraj sukˈi̱c cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xinsachoc e̱re joˈ nak quinsacheb laj Sodoma ut eb laj Gomorra. Ut li joˈ qˈuialex quexcoleˈ, chanchan li cheˈ li qui-isi̱c saˈ xam. Ut riqˈuin chixjunil li raylal aˈin, incˈaˈ ajcuiˈ nequecˈoxla sukˈi̱c cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tinqˈuehok e̱re chixtojbal rix le̱ ma̱usilal, la̱ex laj Israel. Cauresihomak e̱rib xban nak la̱in tinrakok a̱tin saˈ e̱be̱n, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ, aˈan li quiyi̱ban re li tzu̱l ut aˈan li quiyi̱ban re li ikˈ. Aˈan nacˈutuc re chiruheb li cui̱nk cˈaˈru naxcˈoxla xba̱nunquil. Aˈan nasukˈisin re li kˈojyi̱n chokˈ cutan. Aˈan nacuan yalak bar saˈ chixjunil li ruchichˈochˈ. Lix cˈabaˈ li Ka̱cuaˈ, aˈan lix Dioseb li qˈuila okˈob chi ángel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-3.html>&larr;</a>&nbsp;&nbsp;<font class=titleType><b>Amos (4/9)</b></font>&nbsp;&nbsp;<a href=Simple-Amos-5.html>&rarr;</a>
</td></tr></table>


</body></html>
