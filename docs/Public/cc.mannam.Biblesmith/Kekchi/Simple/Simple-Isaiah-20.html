<html><head><title>
Isaiah (20/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-19.html>&larr;</a>&nbsp;&nbsp;<font class=titleType><b>Isaiah (20/66)</b></font>&nbsp;&nbsp;<a href=Simple-Isaiah-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Sargón lix reyeb laj Asiria quixtakla laj Tartán aran Asdod chi pletic. Ut laj Tartán quinumta saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan li Ka̱cuaˈ quia̱tinac riqˈuin laj Isaías li ralal laj Amoz ut quixye re: —Isi li kˈes ru tˈicr li cuan cha̱cuix ut li xa̱b li cuan cha̱cuok, chan. Ut joˈcan quixba̱nu laj Isaías. Quibe̱c chi ma̱cˈaˈ xa̱b ut chi ma̱cˈaˈ li kˈes ru tˈicr chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye ajcuiˈ: —Laj Isaías laj cˈanjel chicuu quibe̱c chi ma̱cˈaˈ xa̱b ut chi ma̱cˈaˈ li kˈes ru rakˈ chirix chiru oxib chihab. Aˈan retalil li raylal tenebanbil saˈ xbe̱neb laj Egipto ut eb laj Etiopía.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix reyeb laj Asiria ta̱numta̱k saˈ xbe̱neb laj Egipto ut eb laj Etiopía. Tixchapeb li tenamit ut tixcˈameb chi pre̱xil. Joˈ ni̱nk joˈ cocˈ teˈxic chi ma̱cˈaˈ xa̱b chi rok ut chi ma̱cˈaˈeb rakˈ. Cˈajoˈ nak teˈxuta̱na̱k eb laj Egipto nak teˈxic chi tˈustˈu̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak teˈsachk xchˈo̱leb ut teˈxuta̱na̱k eb li queˈxcˈojob xchˈo̱leb saˈ xbe̱neb laj Etiopía. Joˈcan ajcuiˈ teˈxcˈul eb li queˈxqˈue xlokˈal laj Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan eb laj Filistea li cuanqueb chire li palau teˈxye, “Qˈuehomak retal cˈaˈru queˈxcˈul eb li tenamit li xkacˈojob kachˈo̱l saˈ xbe̱neb. Saˈ kachˈo̱l la̱o nak eb aˈan toeˈxcol chiru lix reyeb laj Asiria. ¿Ani ta̱ru̱k ta̱colok ke anakcuan?” chaˈakeb.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-19.html>&larr;</a>&nbsp;&nbsp;<font class=titleType><b>Isaiah (20/66)</b></font>&nbsp;&nbsp;<a href=Simple-Isaiah-21.html>&rarr;</a>
</td></tr></table>


</body></html>
