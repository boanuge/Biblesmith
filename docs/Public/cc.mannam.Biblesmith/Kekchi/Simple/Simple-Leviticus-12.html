<html><head><title>
Leviticus (12/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-11.html>&larr;</a>&nbsp;&nbsp;<font class=titleType><b>Leviticus (12/27)</b></font>&nbsp;&nbsp;<a href=Simple-Leviticus-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Joˈcaˈin ta̱ye reheb laj Israel: Nak ta̱yoˈla̱k xcˈulaˈal te̱lom junak li ixk, muxbilak ru ta̱cana̱k chiru cuukub cutan joˈ naxba̱nu nak naxcˈul xyajel re li po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ xcuakxak li cutan li cˈulaˈal tixcˈul li circuncisión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li ixk aˈin ta̱roybeni oxlaju xcaˈcˈa̱l (33) cutan toj ta̱numekˈ xyajel. Incˈaˈ naru tixchˈeˈ li cˈaˈak re ru santobresinbil, chi moco ta̱ru̱k ta̱oc saˈ li tabernáculo toj ta̱tzˈaklok li cutan nak tixsantobresi rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ut ta̱yoˈla̱k junak xcˈulaˈal chˈina xkaˈal, li ixk aˈan muxbilak ru chiru cuib xama̱n joˈ naxba̱nu nak naxcˈul xyajel re li po. Ut nak ac xnumeˈ cuakib xca̱cˈa̱l (66) cutan, ta̱tzˈaklok li cutan nak tixsantobresi rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xeˈnumeˈ li cutan re xsantobresinquil rib chirix lix yoˈlajic lix cˈulaˈal, usta te̱lom, usta chˈina xkaˈal, li ixk ta̱xic chixqˈuebal lix mayej re laj tij chiru li oqueba̱l re li tabernáculo. Tixqˈue jun li carner aj jun chihab chokˈ re lix cˈatbil mayej ut tixqˈue ajcuiˈ jun li paloma toj sa̱j malaj ut jun li mucuy re nak incˈaˈ chic muxbilak ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tij tixmayejaheb li xul chiru li Ka̱cuaˈ re nak incˈaˈ chic muxbilak ru li ixk. Ut chirix aˈan santobresinbil chic ta̱cana̱k li ixk riqˈuin lix yajel. Aˈan aˈin li chakˈrab reheb li ixk chirix lix yoˈlajic lix cˈulaˈal, usta te̱lom usta xkaˈal li ta̱yoˈla̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui li ixk incˈaˈ ta̱ru̱k xlokˈbal li carner, naru tixqˈue cuib li mucuy malaj ut cuib li paloma toj sa̱jeb. Jun tixqˈue re li cˈatbil mayej ut li jun chic tixqˈue re nak incˈaˈ chic muxbil ru. Chi joˈcaˈin laj tij tixtoj rix lix ma̱c ut li ixk ta̱santobresi̱k riqˈuin lix yajel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-11.html>&larr;</a>&nbsp;&nbsp;<font class=titleType><b>Leviticus (12/27)</b></font>&nbsp;&nbsp;<a href=Simple-Leviticus-13.html>&rarr;</a>
</td></tr></table>


</body></html>
