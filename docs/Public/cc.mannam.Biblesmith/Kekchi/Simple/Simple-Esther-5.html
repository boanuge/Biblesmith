<html><head><title>
Esther (5/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-4.html>&larr;</a>&nbsp;&nbsp;<font class=titleType><b>Esther (5/10)</b></font>&nbsp;&nbsp;<a href=Simple-Esther-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xnumeˈ li oxib cutan, lix Ester quixtikib rib chi cha̱bil joˈ xcˈulub xban nak aˈan li reina. Qui-oc saˈ li rochoch li rey ut quixakli saˈ li oqueba̱l re li naˈajej chunchu cuiˈ li rey saˈ lix cˈojariba̱l. Lix cˈojariba̱l na-iloc bar cuan cuiˈ li puerta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quisahoˈ xchˈo̱l chirilbal li reina Ester xakxo aran chire li oqueba̱l ut quixtaksi lix xukˈ oro. Ut lix Ester quinachˈoc riqˈuin ut quixchˈeˈ li ruˈuj lix xukˈ li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Asuero quixpatzˈ re: —¿Cˈaˈru xacˈul, at reina Ester? Ye cue cˈaˈru ta̱cuaj ut la̱in tinqˈue a̱cue. Usta yijach lin biomal ta̱patzˈ cue, la̱in tinqˈue a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix Ester quichakˈoc ut quixye re: —Cui tixcˈul a̱chˈo̱l, at rey, nintzˈa̱ma cha̱cuu nak tatxic ho̱n a̱cuochben laj Amán saˈ li ninkˈe li xincˈu̱b chokˈ a̱cue.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixye reheb laj cˈanjel chiru: —Bokomak chak saˈ junpa̱t laj Amán ut takaba̱nu li cˈaˈru naraj li reina Ester, chan. Joˈcan nak li rey rochben laj Amán queˈco̱eb saˈ li ninkˈe li quixba̱nu lix Ester.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yo̱queb chi ucˈac vino, li rey quixye re lix Ester: —Tzˈa̱ma chicuu li cˈaˈru ta̱cuaj. La̱in tinqˈue a̱cue. Ye cue cˈaˈru ta̱cuaj. Usta yijach lin biomal ta̱tzˈa̱ma, la̱in tinqˈue a̱cue, chan li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Ester quichakˈoc ut quixye re: —Li cˈaˈru nacuaj, aˈan aˈin:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui la̱at ta̱cuaj xba̱nunquil li cˈaˈru tintzˈa̱ma cha̱cuu ut cui la̱at ta̱cuaj xba̱nunquil usilal cue, tatcha̱lk raj cuiˈchic cuulaj a̱cuochben laj Amán saˈ li ninkˈe li tinba̱nu chokˈ e̱re. Ut cuulaj la̱in tinsume li cˈaˈru xapatzˈ cue, at rey, chan lix Ester.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Amán qui-el saˈ li ninkˈe chi sa saˈ xchˈo̱l. Abanan cˈajoˈ nak quijoskˈoˈ nak quiril laj Mardoqueo saˈ li oqueba̱l re li rochoch li rey xban nak incˈaˈ quixcuikˈib rib chiru chi moco qui-ecˈan saˈ xnaˈaj nak quinumeˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Amán incˈaˈ quixcˈut lix joskˈil chiru laj Mardoqueo. Nak quicuulac saˈ li rochoch quixtakla xbokbaleb li rami̱g joˈ ajcuiˈ lix Zeres li rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Amán qui-oc chixserakˈinquil reheb chixjunil lix biomal. Quixye reheb nak nabaleb li ralal xcˈajol ut nak sicˈbil ru xban li rey. Ut quixye chanru nak quiqˈueheˈ xlokˈal chiruheb chixjunileb ut quiqˈueheˈ xcuanquil saˈ xbe̱neb chixjunileb li nequeˈcˈanjelac chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye reheb: —Caˈaj cuiˈ la̱in xinixbok saˈ li ninkˈe li quixcˈu̱b li reina chokˈ re li rey. Ut xinixbok ajcuiˈ chirochbeninquil li rey saˈ li ninkˈe li tixba̱nu cuulaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan chixjunil aˈan ma̱cˈaˈ na-oc cuiˈ chicuu nak nacuil nak chunchu laj Mardoqueo laj judío chire li oqueba̱l re li rochoch li rey, chan laj Amán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix Zeres li rixakil joˈqueb ajcuiˈ li rami̱g queˈxye re: —Takla xyi̱banquil junak li naˈajej cuib xcaˈcˈa̱l (22) metro xteram ut ta̱yi̱b li cˈa̱m re xyatzˈbal laj Mardoqueo. Ut ekˈela cuulaj ta̱tzˈa̱ma chiru li rey nak tixtakla xyatzˈbal laj Mardoqueo re nak naru tatxic saˈ li ninkˈe a̱cuochben li rey chi ma̱cˈaˈ a̱cˈaˈux, chanqueb. Ut quisahoˈ xchˈo̱l laj Amán riqˈuin li naˈleb aˈan ut quixtakla xyi̱banquil li naˈajej re xyatzˈbal laj Mardoqueo.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-4.html>&larr;</a>&nbsp;&nbsp;<font class=titleType><b>Esther (5/10)</b></font>&nbsp;&nbsp;<a href=Simple-Esther-6.html>&rarr;</a>
</td></tr></table>


</body></html>
