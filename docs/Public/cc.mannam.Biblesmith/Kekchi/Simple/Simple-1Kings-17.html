<html><head><title>
1Kings (17/22)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-16.html>&larr;</a>&nbsp;&nbsp;<font class=titleType><b>1Kings (17/22)</b></font>&nbsp;&nbsp;<a href=Simple-1Kings-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuan jun li profeta aj Elías xcˈabaˈ. Lix tenamit, aˈan Tisbe li cuan saˈ xcue̱nt Galaad. Laj Elías quixye re li rey Acab: —Saˈ xcˈabaˈ li Ka̱cuaˈ, lix Dioseb laj Israel li nincˈanjelac chiru, la̱in ninye a̱cue nak chiru cuib oxib chihab incˈaˈ chic tixqˈue li hab toj tinye la̱in, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li Ka̱cuaˈ quixye re laj Elías:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Tat-e̱lk saˈ li naˈajej aˈin. Tatxic saˈ li este, li na-el cuiˈ li sakˈe ut ta̱muk a̱cuib nachˈ riqˈuin li haˈ Querit li cuan jun pacˈal li nimaˈ Jordán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tintakla li tzˈok chixqˈuebal la̱ cua nak cua̱nkat aran. Ut saˈ li rok haˈ tat-ucˈak, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Elías quixba̱nu li cˈaˈru quiyeheˈ re xban li Ka̱cuaˈ. Co̱ chi cua̱nc aran cuan cuiˈ li rok haˈ Querit, li cuan jun pacˈal li nimaˈ Jordán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li tzˈok nequeˈxcˈam lix cua ut lix tib rajlal ekˈela ut rajlal ecuu. Ut laj Elías quirucˈ li haˈ li cuan saˈ li rok haˈ Querit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan mokon chic li rok haˈ quichakic xban nak incˈaˈ chic quixqˈue li hab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye re laj Elías:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Tat-e̱lk saˈ li naˈajej aˈin ut tatxic saˈ li tenamit Sarepta li cuan saˈ xcue̱nt Sidón ut aran tatcua̱nk. Saˈ li naˈajej aˈan cuan jun li xma̱lcaˈan. Ac xinye re nak aˈan ta̱chˈolani̱nk a̱cue, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak laj Elías qui-el saˈ li naˈajej aˈan ut co̱ saˈ li tenamit Sarepta. Nak quicuulac saˈ li oqueba̱l re li tenamit, quiril jun li xma̱lcaˈan yo̱ chixxocbal xsiˈ. Quixbok li ixk ut quixye re: —Ba̱nu usilal, cˈam chak bayak inhaˈ re tincuucˈ, chan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac yo̱ chi xic li ixk nak laj Elías quixbok cuiˈchic ut quixye re: —Ta̱ba̱nu usilal, ta̱cˈam ajcuiˈ chak caˈchˈinak incaxlan cua, chan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk quichakˈoc ut quixye re laj Elías: —Ma̱cˈaˈ caxlan cua cuiqˈuin ac yi̱banbil. Li Ka̱cuaˈ la̱ Dios naxnau nak ya̱l li yo̱quin chixyebal. Caˈchˈin ajcuiˈ li cˈaj cuan saˈ jun li ucˈal ut caˈchˈin ajcuiˈ li aceite cuan saˈ lin chˈina cuc. Ut anakcuan xinchal xxocbal coˈxibak insiˈ re nak tinyi̱b li caxlan cua chokˈ re lin yum ut chokˈ cue ajcuiˈ la̱in. Nak takachoy aˈan, ma̱re toca̱mk xban katzˈocajic xban nak ma̱cˈaˈ chic cuan ke, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Elías quixye re: —Matcˈoxlac. Ayu saˈ la̱ cuochoch. Ba̱nu joˈ xaye. Abanan xbe̱n cua ta̱yi̱b jun chˈina caxlan cua ut ta̱cˈam chak chokˈ cue. Chirix aˈan ta̱yi̱b re la̱ yum ut la̱ cue la̱at.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ba̱nu chi joˈcan xban nak joˈcaˈin quixye li Ka̱cuaˈ Dios li nakalokˈoni la̱o aj Israel: Incˈaˈ ta̱lajk li cˈaj li cuan saˈ li ucˈal chi moco ta̱osokˈ li aceite li cuan saˈ cuc toj tixqˈue chak li hab saˈ ruchichˈochˈ li Ka̱cuaˈ, chan laj Elías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk quixba̱nu joˈ quiyeheˈ re xban laj Elías. Ut quicuan xtzacae̱mkeb laj Elías, li ixk ut lix yum re nabal cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicˈulman joˈ quixye li Ka̱cuaˈ re laj Elías. Li cˈaj li cuan saˈ li ucˈal incˈaˈ qui-osoˈ chi moco li aceite li cuan saˈ li chˈina cuc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mokon chic quiyajer lix yum li xma̱lcaˈan. Quiniman xyajel toj retal quicam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li naˈbej quixye re laj Elías: —¿Cˈaˈru inma̱c cha̱cuu, at xprofeta li Dios? ¿Ma xatchal cuiqˈuin chixjulticanquil lin ma̱c ut chixcamsinquil lin chˈina yum? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Elías quixye re: —Qˈue cue la̱ chˈina yum, chan. Quixcˈul li chˈina al chiru ut quixcˈam takekˈ saˈ xcaˈ tasalil li cab cuan cuiˈ lix cuariba̱l ut quixyocob chiru lix cuarib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quitijoc chiru li Ka̱cuaˈ ut quixye re: —At Ka̱cuaˈ, at inDios, ¿cˈaˈut nak xaqˈue li raylal saˈ xbe̱n li xma̱lcaˈan aˈin li yo̱ chi qˈuehoc innaˈaj saˈ rochoch? ¿Cˈaˈut nak xaqˈue chi ca̱mc lix chˈina yum? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixhupub rib saˈ xbe̱n li chˈina al oxib sut ut quixya̱ba xcˈabaˈ li Ka̱cuaˈ. Quixye re: —At Ka̱cuaˈ, at inDios, chaqˈue ta cuiˈchic lix yuˈam li chˈina al aˈin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quirabi lix tij li profeta Elías ut quixqˈue cuiˈchic lix yuˈam ut quiyoˈla cuiˈchic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Elías quixkˈalu cuiˈchic li chˈina al ut quixcˈam cuiˈchic takˈa saˈ li naˈajej li cuan cuiˈ lix naˈ. Quixkˈaxtesi re li naˈbej ut quixye re: —Cueˈ la̱ chˈina yum yoˈyo chic, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li xma̱lcaˈan quixye re: —Riqˈuin aˈin ninqˈue retal nak la̱at xprofeta li Dios ut chixjunil li nacaye, aˈan ya̱l xban nak li Ka̱cuaˈ naxcˈut cha̱cuu, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-16.html>&larr;</a>&nbsp;&nbsp;<font class=titleType><b>1Kings (17/22)</b></font>&nbsp;&nbsp;<a href=Simple-1Kings-18.html>&rarr;</a>
</td></tr></table>


</body></html>
