<html><head><title>
Jeremiah (24/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-23.html>&larr;</a>&nbsp;&nbsp;<font class=titleType><b>Jeremiah (24/52)</b></font>&nbsp;&nbsp;<a href=Simple-Jeremiah-25.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixcˈut chicuu cuib li chacach nujenak chi higo cuan chiru li templo. Aˈin quicˈulman nak ac xcˈameˈ aran Babilonia laj Jeconías ralal laj Joacim lix reyeb laj Judá. Quichapeˈ Jerusalén xban laj Nabucodonosor, lix reyeb laj Babilonia ut queˈcˈameˈ ajcuiˈ chixjunileb laj cˈamol be saˈ xya̱nkeb laj Judá, joˈ eb ajcuiˈ laj tenol chˈi̱chˈ ut eb laj pechˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun chacach li higo quixcˈut chicuu li Ka̱cuaˈ kˈaxal cha̱bil. Chanchan li xbe̱n ru li acui̱mk. Ut li jun chacach chic aˈan incˈaˈ cha̱bil ut incˈaˈ naru xtzacanquil xban nak incˈaˈ us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —At Jeremías, ¿cˈaˈru li yo̱cat chirilbal? chan. Ut la̱in quinye re: —Yo̱quin rilbal li higos. Li higos cha̱bil, aˈan kˈaxal cha̱bil ut li incˈaˈ us, incˈaˈ naru xtzacanquil xban nak incˈaˈ us, chanquin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cuiˈchic cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱in li Ka̱cuaˈ, lix Dioseb laj Israel. Eb laj Judá li xeˈisi̱c arin ut queˈcˈameˈ Babilonia, tinjuntakˈe̱ta riqˈuin li cha̱bil higo. Ut la̱in tinba̱nu usilal reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tin-ilok reheb ut tincˈameb cuiˈchic chak arin saˈ lix naˈajeb. Tintenkˈaheb ut incˈaˈ tinsacheb. Tebinqˈue cuiˈchic saˈ lix naˈajeb ut incˈaˈ chic tincuisiheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tintenkˈaheb re nak teˈxnau nak la̱in li Ka̱cuaˈ. Aˈanakeb lin tenamit ut la̱inak lix Dioseb xban nak teˈsukˈi̱k cuiˈchic cuiqˈuin ut tineˈxpa̱b chi anchaleb xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Judá li queˈcana saˈ li naˈajej aˈin rochben li rey Sedequías joˈqueb ajcuiˈ laj cˈamol be saˈ xya̱nkeb, joˈ eb ajcuiˈ li cuanqueb Egipto, tinjuntakˈe̱ta riqˈuin li higos li kˈaxal yibru li incˈaˈ naru xtzacanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb aˈan nimla raylal tintakla saˈ xbe̱neb. Cˈajoˈ xuta̱nalil teˈxcˈul chiruheb chixjunileb li tenamit saˈ ruchichˈochˈ. Teˈhobekˈ ut teˈseˈe̱k xbaneb chixjunileb li tenamit ut teˈmajecua̱k saˈ eb li naˈajej li tebinjeqˈui cuiˈ ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tebinkˈaxtesi saˈ rukˈeb li xicˈ nequeˈiloc reheb saˈ li ple̱t. Tintakla cueˈej ut yajel saˈ xbe̱neb toj retal teˈosokˈ saˈ li naˈajej li xinqˈue reheb aˈan ut reheb ajcuiˈ lix xeˈto̱nil yucuaˈ, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-23.html>&larr;</a>&nbsp;&nbsp;<font class=titleType><b>Jeremiah (24/52)</b></font>&nbsp;&nbsp;<a href=Simple-Jeremiah-25.html>&rarr;</a>
</td></tr></table>


</body></html>
