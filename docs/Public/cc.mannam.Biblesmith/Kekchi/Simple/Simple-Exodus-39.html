<html><head><title>
Exodus (39/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-38.html>&larr;</a>&nbsp;&nbsp;<font class=titleType><b>Exodus (39/40)</b></font>&nbsp;&nbsp;<a href=Simple-Exodus-40.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b li rakˈeb laj tij li teˈxqˈue chirix nak teˈcˈanjelak saˈ li tabernáculo. Queˈxyi̱b li rakˈ riqˈuin li nokˈ azul, li nokˈ púrpura ut li nokˈ cak. Ut queˈxyi̱b ajcuiˈ li rakˈ laj Aarón li xbe̱nil aj tij joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b li efod riqˈuin oro, ut riqˈuin li nokˈ azul, li nokˈ púrpura ut li nokˈ cak joˈ ajcuiˈ li bakbil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxten li oro. Chanchan li nokˈ nak queˈxset chi cocˈ ru re teˈxqˈue xsahob ru li tˈicr yi̱banbil riqˈuin lino ut riqˈuin li nokˈ azul, li nokˈ púrpura ut li nokˈ cak, ut cha̱bil nak queˈxyi̱b.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxyi̱b ajcuiˈ cuib lix cˈa̱mal li efod re nak teˈxcˈul rib chi us saˈ xbe̱n xtel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ lix bacˈbal li efod ut juntakˈe̱t xyi̱banquil riqˈuin li efod nak queˈxqˈue. Queˈxyi̱b riqˈuin oro ut riqˈuin li nokˈ azul, li nokˈ púrpura ut li nokˈ cak ut riqˈuin li bakbil nokˈ lino joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b cuib li pec ónice ut queˈxletz chiru li oro. Queˈxtzˈi̱ba lix cˈabaˈeb li cablaju chi ralal laj Israel chiru li cuib chi pec aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxqˈue li pec aˈan saˈ xbe̱n xtel li efod re xjulticanquil chiru li Ka̱cuaˈ li ralal xcˈajol laj Israel, joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxyi̱b ajcuiˈ li pectoral chi cha̱bil. Juntakˈe̱t xyi̱banquil riqˈuin li efod queˈxqˈue. Queˈxyi̱b riqˈuin oro, ut riqˈuin li nokˈ azul, li nokˈ púrpura ut li nokˈ cak ut li bakbil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b ut queˈxbas saˈ xyi ut ca̱ xucu̱t quicana. Cuib xcaˈcˈa̱l (22) centímetro saˈ xca̱ pacˈalil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxletz chiru ca̱hib tzol li terto̱quil pec. Saˈ lix xbe̱n tzol queˈxqˈue oxib li cha̱bil pec. Queˈxqˈue jun li sardio, jun li topacio, ut jun li carbunclo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li xcab tzol queˈxqˈue jun li esmeralda, jun li zafiro, ut jun li diamante.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li rox tzol queˈxqˈue jun li jacinto, jun li ágata ut jun li amatista.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li xca̱ tzol queˈxqˈue jun li berilo, jun li ónice ut jun li jaspe. Chixjunileb li cha̱bil pec aˈin queˈxletz chiru li oro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cablaju li pec li queˈxqˈue xban nak cablaju xte̱paleb laj Israel. Chiru li junju̱nk chi pec aˈan queˈxtzˈi̱ba lix cˈabaˈ chixju̱nkaleb li ralal xcˈajol laj Israel. Juchˈbil queˈxba̱nu nak queˈxtzˈi̱ba lix cˈabaˈeb chiru li pec aˈan joˈ nak nequeˈxyi̱b jun li chˈi̱chˈ re li sello.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxyi̱b ajcuiˈ cuib lix cˈa̱mal li pectoral riqˈuin tzˈakal oro ut tzˈulbil ru nak queˈxyi̱b.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b cuib li argollas riqˈuin oro ut queˈxletz saˈ xuc saˈ xcaˈ pacˈalil li nacana takecˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxnumsi li cˈam oro saˈ li argollas li cuan saˈ xuc saˈ xcaˈ pacˈalil li pectoral.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix cˈa̱mal li pectoral queˈxchap rib riqˈuin li ónice li cuan saˈ xbe̱n xtel li efod saˈ li jun pere̱l li nacana chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b cuib chic li argollas riqˈuin oro ut queˈxletz saˈ xxuc li pectoral xcaˈ pacˈalil li nacana takˈa. Queˈxletz chirix li pectoral re nak chiru li efod ta̱cana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b cuib chic li argollas oro ut queˈxletz chiru li efod takecˈ caˈchˈin saˈ xbe̱n xcˈa̱mal xsaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxbacˈ riqˈuin jun cˈam azul saˈ li argollas re xchapbal li pectoral riqˈuin li efod re nak li pectoral tixchap rib chi us riqˈuin li efod ut incˈaˈ ta̱ecˈa̱nk saˈ xnaˈaj. Queˈxba̱nu joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b riqˈuin tˈicr azul li rakˈ li naqˈueman saˈ xbe̱n li saki túnica.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxcanab lix cux chi teto ut queˈxqˈue jun li tˈicr chok xta lix cux re nak incˈaˈ ta̱pejekˈ nak teˈrocsi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxqˈue li granada chire li rakˈ chokˈ xsahob ru yi̱banbil riqˈuin nokˈ azul, nokˈ púrpura ut nokˈ cak ut li bakbil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ li cocˈ campana riqˈuin tzˈakal oro. Ut chire li tˈicr queˈxqˈue jun li granada, jun li campana, jun chic li granada, ut jun chic li campana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak queˈxyi̱b li rakˈeb laj tij. Queˈxqˈue chire jun li campana ut jun li granada, jun chic li campana ut jun chic li granada. Joˈcan nak queˈxyi̱b li rakˈeb laj tij li teˈxqˈue chirix nak ocak reheb chi cˈanjelac saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak queˈxquem li rakˈ laj Aarón joˈqueb ajcuiˈ li ralal riqˈuin li cha̱bil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ li mitra li teˈxqˈue saˈ xjolom ut lix sahob ru joˈ ajcuiˈ li cue̱x li nequeˈxqˈue chi saˈ li rakˈeb. Chixjunil aˈan queˈxyi̱b riqˈuin li bakbil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b lix bacˈbal xsaˈ riqˈuin li bakbil nokˈ lino, li nokˈ azul, li nokˈ púrpura, li nokˈ cak ut queˈxqˈue lix sahob ru joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b ajcuiˈ jun chˈina pere̱l tzˈakal oro ut juchˈbil queˈxba̱nu nak queˈxtzˈi̱ba chiru li a̱tin li naxye “Santilal Chiru li Ka̱cuaˈ”.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut riqˈuin jun cˈam azul queˈxbacˈ li oro chiru li mitra li teˈxqˈue saˈ xjolomeb joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin nak queˈrakeˈ xyi̱banquil chixjunil li cˈaˈru ta̱cˈanjelak re xyi̱banquil li tabernáculo. Eb laj Israel queˈxba̱nu chixjunil chi tzˈakal re ru joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxkˈaxtesi re laj Moisés chixjunil li cˈaˈru ta̱cˈanjelak re xyi̱banquil li tabernáculo. Queˈxkˈaxtesi re chixjunil li ta̱cˈanjelak saˈ li tabernáculo joˈ li gancho, joˈqueb ajcuiˈ li tzˈalam cheˈ ut li cheˈ li teˈxqˈue chi kˈekˈo, joˈ ajcuiˈ li okech ut lix naˈajeb li teˈxqˈue cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxkˈaxtesi ajcuiˈ li rix li carner li bonbil chi caki bon, joˈ ajcuiˈ li rixeb li xul li nacuan saˈ haˈ, joˈ ajcuiˈ li tˈicr li ta̱cˈanjelak chokˈ tas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxkˈaxtesi ajcuiˈ li Lokˈlaj Ca̱x ut li cheˈ re xpakonquil joˈ ajcuiˈ lix tzˈapbal re,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>joˈ ajcuiˈ li me̱x rochben li secˈ ut li mayejanbil caxlan cua li nequeˈxqˈue saˈ li me̱x.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxkˈaxtesi li candelero rochben lix naˈajeb li candil joˈqueb ajcuiˈ li chˈi̱chˈ li ta̱cˈanjelak re xyi̱banquil lix mechil, joˈ ajcuiˈ li aceite li ta̱cˈanjelak chokˈ xyaˈal li candil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxkˈaxtesi li artal li yi̱banbil riqˈuin oro, joˈ ajcuiˈ li aceite li naqˈueman saˈ xbe̱n li teˈkˈaxtesi̱k chi cˈanjelac chiru li Ka̱cuaˈ, joˈ ajcuiˈ li sununquil incienso, joˈ ajcuiˈ li tˈicr li teˈxqˈue saˈ li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxkˈaxtesi ajcuiˈ li artal yi̱banbil riqˈuin bronce, rochben li chˈi̱chˈ li hopox ru li yi̱banbil riqˈuin bronce joˈ ajcuiˈ li cheˈ re xpakonquil, joˈ ajcuiˈ chixjunil li ta̱cˈanjelak saˈ li artal, joˈ ajcuiˈ li pila ut lix naˈaj li teˈxqˈue cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxkˈaxtesi ajcuiˈ li tˈicr li ta̱cˈanjelak re xtzˈapbal li neba̱l joˈ ajcuiˈ li okech ut lix naˈajeb li teˈxqˈue cuiˈ, joˈ ajcuiˈ li tˈicr li teˈxqˈue saˈ li oqueba̱l re li neba̱l, joˈqueb ajcuiˈ li cˈam ut li chˈi̱chˈ li ta̱chapok re li cˈam saˈ chˈochˈ. Queˈxkˈaxtesi chixjunil li cˈaˈru ta̱cˈanjelak saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxkˈaxtesi ajcuiˈ li rakˈeb laj tij li teˈrocsi nak teˈoc chi cˈanjelac saˈ li tabernáculo. Queˈxkˈaxtesi li rakˈ laj Aarón lix be̱nil aj tij joˈqueb ajcuiˈ li rakˈeb li ralal li teˈrocsi nak teˈoc chi cˈanjelac chokˈ aj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel queˈxba̱nu chixjunil chi tzˈakal re ru joˈ quiyeheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quiril nak queˈxba̱nu chixjunil chi tzˈakal joˈ quixye reheb, laj Moisés quixtzˈa̱ma chiru li Dios nak ta̱rosobtesiheb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-38.html>&larr;</a>&nbsp;&nbsp;<font class=titleType><b>Exodus (39/40)</b></font>&nbsp;&nbsp;<a href=Simple-Exodus-40.html>&rarr;</a>
</td></tr></table>


</body></html>
