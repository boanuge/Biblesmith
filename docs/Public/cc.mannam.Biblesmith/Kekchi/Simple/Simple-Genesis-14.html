<html><head><title>
Genesis (14/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-13.html>&larr;</a>&nbsp;&nbsp;<font class=titleType><b>Genesis (14/50)</b></font>&nbsp;&nbsp;<a href=Simple-Genesis-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan, laj Amrafel, aˈan lix reyeb li tenamit Sinar. Laj Arioc, aˈan lix reyeb li tenamit Elasar. Laj Quedorlaomer, aˈan lix reyeb li tenamit Elam. Ut laj Tidal, aˈan lix reyeb li tenamit Goim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ca̱hib chi rey aˈin queˈxpleti ribeb riqˈuineb o̱b chic li rey. Eb li rey o̱b chic, aˈaneb aˈin: laj Bera, aˈan lix reyeb li tenamit Sodoma; laj Birsa, aˈan lix reyeb li tenamit Gomorra; laj Sinab, aˈan lix reyeb li tenamit Adma; laj Semeber, aˈan lix reyeb li tenamit Zeboim; ut li rey jun chic, aˈan lix reyeb li tenamit Bela, li nayeman ajcuiˈ Zoar re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li o̱b chi rey aˈin queˈxchˈutub ribeb rochbeneb lix soldados saˈ li ru takˈa Sidim. Anakcuan li naˈajej aˈan Mar Muerto xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li o̱b chi rey aˈin queˈcuan rubel xtak laj Quedorlaomer chiru cablaju chihab. Aban nak ac yo̱ chic oxlaju chihab incˈaˈ chic queˈraj cana̱c rubel xtakl aˈan. Aˈan aj e nak queˈxchˈutub ribeb chi pletic re nak teˈxsach xcuanquil laj Quedorlaomer.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xnumeˈ chic jun chihab, li rey Quedorlaomer queˈxchˈutub rib rochbeneb li oxibeb chic li rey. Queˈco̱eb rochbeneb lix soldados chi pletic. Nak yo̱queb chi xic chi pletic riqˈuineb li o̱b chic li rey, saˈ lix beheb queˈxtau jalaneb tenamit ut queˈpletic riqˈuineb toj retal queˈnumta saˈ xbe̱neb laj Refaim li cuanqueb saˈ li tenamit Astarot Karnaim, ut saˈ xbe̱neb laj Zuz li cuanqueb saˈ li tenamit Ham, joˈ ajcuiˈ saˈ xbe̱neb laj Emita li cuanqueb saˈ li tenamit Save-quiriataim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈnumta ajcuiˈ saˈ xbe̱neb laj horeos li cuanqueb saˈ li tenamit Seir li tzu̱l ru. Ut queˈcuulac saˈ li tenamit Parán li cuan toj saˈ xnuba̱l li chaki chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quisukˈi chak li rey Quedorlaomer rochbeneb li jun chˈo̱l chic queˈcuulac saˈ li tenamit En-mispat. Nequeˈxye ajcuiˈ Cades re li tenamit aˈan. Ut queˈnumta saˈ xbe̱neb laj Amalec joˈ eb ajcuiˈ laj amorreo li cuanqueb saˈ li naˈajej Hazezon-tamar. Ut queˈxsach ruheb chixjunil li cˈaˈru queˈxtau saˈ xbeheb nak yo̱queb chi xic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak li o̱b chi rey rochbeneb lix soldados queˈco̱eb chi pletic. Aˈaneb li cuanqueb chokˈ rey saˈ eb li tenamit Sodoma, Gomorra, Adma, Zeboim ut Bela. Aran queˈpletic saˈ li ru takˈa Sidim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan queˈpletic riqˈuineb li ca̱hib chi rey: laj Quedorlaomer lix reyeb li tenamit Elam; laj Tidal, lix reyeb li tenamit Goim; laj Amrafel, lix reyeb li tenamit Sinar ut laj Arioc, lix reyeb li tenamit Elasar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li ru takˈa Sidim cˈajoˈ li jul cuan. Saˈ eb li jul aˈin cuan li asfalto. Nak yo̱queb chi e̱lelic chiruheb li ca̱hib chi rey, eb li soldados re Sodoma ut Gomorra queˈlajeˈtˈaneˈ saˈ li jul ut cuan li queˈe̱lelic saˈ li tzu̱l. Eb li o̱b chi rey incˈaˈ queˈxcuy xcolbal ribeb saˈ rukˈeb li ca̱hib chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ca̱hib chi rey queˈnumta saˈ xbe̱neb li o̱b chi rey saˈ li ple̱t. Li ca̱hib chi rey queˈxxoc chixjunil li cuan saˈ eb li tenamit Sodoma ut Gomorra. Queˈxcˈam chokˈ reheb li tzacae̱mk joˈ ajcuiˈ lix biomaleb li cuib chi tenamit aˈan ut queˈco̱eb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Lot, li ralal li ri̱tzˈin laj Abram, cuan saˈ li tenamit Sodoma. Xban nak cuan aran, laj Lot quichapeˈ xbaneb li queˈnumta saˈ xbe̱neb li tenamit. Queˈxcˈam ajcuiˈ chixjunil li cˈaˈru cuan re laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan quie̱lelic jun li cui̱nk chiruheb aˈan. Li cui̱nk aˈan quicuulac riqˈuin laj Abram laj Hebreo ut quixye re li cˈaˈru quicˈulman. Laj Abram cuan saˈ li naˈajej li ji ru. Eb li cheˈ ji, aˈan re laj Mamre. Laj Mamre, aˈan xcomoneb laj amorreo. Aˈan ras laj Escol joˈ ajcuiˈ laj Aner. Eb aˈan rami̱gueb rib riqˈuin laj Abram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak laj Abram quirabi nak quicˈameˈ laj Lot, ticto quixchˈutubeb oxib ciento riqˈuin cuakxaklaju (318) lix mo̱s. Eb aˈan yoˈlajenakeb saˈ lix chˈochˈ laj Abram. Chixjunileb queˈxta̱ke li queˈcˈamoc re laj Lot. Queˈcuulac toj saˈ li tenamit Dan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru kˈojyi̱n laj Abram queˈco̱eb chi ma̱cˈaˈ resileb chixcolbal laj Lot. Ma̱cˈaˈ saˈ xchˈo̱leb li queˈelkˈan re laj Lot nak queˈcuulac laj Abram. Nak queˈril, xaka̱mileb laj Abram chiruheb. Queˈxtiquib pletic ut li queˈcˈamoc re laj Lot ticto queˈe̱lelic. Laj Abram quira̱linaheb toj saˈ li tenamit Hoba. Li tenamit aˈan cuan jun pacˈal li tenamit Damasco.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Abram quixcol laj Lot saˈ rukˈeb li queˈelkˈan re. Joˈ ajcuiˈ chixjunil li cˈaˈru cuan re laj Lot. Ut quixcol ajcuiˈ nabaleb li cristian aj Sodoma, joˈ cui̱nk joˈ ixk li queˈchapeˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey Quedorlaomer joˈ eb ajcuiˈ li rochben queˈosoˈ saˈ rukˈ laj Abram. Nak laj Abram quisukˈi chak, lix reyeb laj Sodoma qui-el chixcˈulbal laj Abram. Queˈxcˈul rib saˈ li ru takˈa Save. Nayeman ajcuiˈ re li naˈajej aˈan “Li Ru Takˈa re li Rey”.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Melquisedec, aˈan lix reyeb laj Salem ut nacˈanjelac ajcuiˈ chokˈ aj tij chiru li nimajcual Dios. Laj Melquisedec quixcˈul laj Abram ut quixqˈueheb xcua rucˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Melquisedec quirosobtesi laj Abram riqˈuin li a̱tin aˈin: —Osobtesinbil taxak laj Abram xban li Ka̱cuaˈ Dios, li kˈaxal nim xcuanquil. Li Ka̱cuaˈ Dios, aˈan li quiyi̱ban re li choxa joˈ ajcuiˈ li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lokˈoninbil taxak li Ka̱cuaˈ Dios li kˈaxal nim xcuanquil. Aˈan xkˈaxtesi saˈ a̱cuukˈ li xicˈ nequeˈiloc a̱cue, chan. Laj Abram quixsi re laj Melquisedec li junju̱nk saˈ xlaje̱tkil re chixjunil li cˈaˈru quire̱chani chak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix reyeb laj Sodoma quixye re laj Abram: —Ba̱nu usilal, kˈaxtesiheb cuiˈchic saˈ li tenamit aˈin chixjunileb li cristian li xacoleb chak saˈ li ple̱t. Ut li cˈaˈru cuan reheb ta̱cana̱k chokˈ a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan laj Abram quichakˈoc ut quixye re; —Ac xinba̱nu jun li juramento riqˈuin li Ka̱cuaˈ Dios, li quiyi̱ban re li ruchichˈochˈ joˈ ajcuiˈ li choxa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac xinye re li Dios nak relic chi ya̱l ti̱c ma̱cˈaˈ tincˈam chokˈ cue. Chi moco tinxoc ta jun chˈina tokolak li cˈa̱m chokˈ re xbacˈbal inxa̱b. Incˈaˈ nacuaj ta̱ye nak saˈ a̱cˈabaˈ la̱at xinbiomoˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cˈaˈru xeˈxtzaca chak lin mo̱s, caˈaj cuiˈ aˈan xincˈul. Ut li oxib chi cui̱nk li xeˈochbenin cue, eb aˈan teˈxcˈul li cˈaˈru ta̱qˈuema̱nk reheb chi xju̱nkaleb. Eb li cui̱nk aˈan laj Aner, laj Escol ut laj Mamre, chan laj Abram.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-13.html>&larr;</a>&nbsp;&nbsp;<font class=titleType><b>Genesis (14/50)</b></font>&nbsp;&nbsp;<a href=Simple-Genesis-15.html>&rarr;</a>
</td></tr></table>


</body></html>
