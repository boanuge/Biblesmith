<html><head><title>
2Samuel (9/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-8.html>&larr;</a>&nbsp;&nbsp;<font class=titleType><b>2Samuel (9/24)</b></font>&nbsp;&nbsp;<a href=Simple-2Samuel-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ jun li cutan li rey David quixye: —¿Ma toj yoˈyo junak ralal xcˈajol laj Saúl re tinba̱nu usilal re saˈ xcˈabaˈ laj Jonatán? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuan jun xmo̱s laj Saúl aj Ziba xcˈabaˈ. Quibokeˈ riqˈuin laj David. Li rey David quixye re: —¿Ma la̱at laj Ziba?— Ut li cui̱nk quixye: —At rey, la̱in laj Ziba, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey David quixye re: —¿Ma toj yoˈyo junak ralal xcˈajol laj Saúl? La̱in nacuaj tinba̱nu usilal re joˈ xinye re li Dios tinba̱nu, chan. Laj Ziba quixye re: —Toj yoˈyo jun li ralal laj Jonatán. Aˈan incˈaˈ nabe̱c, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey David quixye: —¿Bar cuan li cui̱nk aˈan?— Laj Ziba quixye re: —Cuan aran Lodebar saˈ li rochoch laj Maquir li ralal laj Amiel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj David quixtakla xcˈambal chak laj Mefi-boset saˈ rochoch laj Maquir, li ralal laj Amiel li cuan aran Lodebar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Mefi-boset, li ralal laj Jonatán quicuulac riqˈuin laj David. Laj Mefi-boset, aˈan li ri laj Saúl. Quixcuikˈib rib chiru laj David re xqˈuebal xlokˈal. Laj David quixye re: —At Mefi-boset, chan. Ut aˈan quixye re: —La̱in aj cˈanjel cha̱cuu, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj David quixye re: —Matxucuac xban nak la̱in tinba̱nu usilal a̱cue saˈ xcˈabaˈ laj Jonatán la̱ yucuaˈ. Tinkˈaxtesi a̱cue chixjunil li chˈochˈ li quicuan re laj Saúl la̱ yucuaˈchin. Ut la̱at junelic tatcuaˈak cuochben saˈ lin me̱x, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Mefi-boset quixcuikˈib cuiˈchic rib ut quixye re: —¿Anihin ta biˈ la̱in nak ta̱cuil xtokˈoba̱l cuu? La̱in chanchanin jun li tzˈiˈ ca̱mc re, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj David quixbok laj Siba lix mo̱s laj Saúl ut quixye re: —Chixjunil li quicuan re laj Saúl la̱ patrón ut reheb li ralal xcˈajol la̱in xinqˈue re laj Mefi-boset, li ri.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at ut eb la̱ cualal, joˈ eb ajcuiˈ li nequeˈcˈanjelac cha̱cuu teˈxcˈanjela ru lix chˈochˈ laj Saúl ut te̱qˈue li ru li racui̱mk reheb li ralal xcˈajol. Abanan laj Mefi-boset, li ri laj Saúl, ta̱cuaˈak saˈ lin me̱x cuochben.— Laj Siba cuanqueb oˈlaju li ralal ut junmay lix mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quichakˈoc laj Siba ut quixye: —At rey, la̱in tinba̱nu chixjunil li xaye. La̱in aj cˈanjel cha̱cuu, chan. Ut laj Mefi-boset junelic quicuaˈac saˈ lix me̱x li rey joˈ jun reheb li ralal laj David.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Mefi-boset cuan jun li ralal toj caˈchˈin, aj Micaía xcˈabaˈ. Chixjunileb li ralal xcˈajol laj Siba queˈcuan chokˈ xmo̱s laj Mefi-boset.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Mefi-boset incˈaˈ nequeˈbe̱c chixcabichaleb li rok. Aˈan quicuan Jerusalén ut junelic quicuaˈac saˈ lix me̱x li rey David.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-8.html>&larr;</a>&nbsp;&nbsp;<font class=titleType><b>2Samuel (9/24)</b></font>&nbsp;&nbsp;<a href=Simple-2Samuel-10.html>&rarr;</a>
</td></tr></table>


</body></html>
