<html><head><title>
1Samuel (12/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-11.html>&larr;</a>&nbsp;&nbsp;<font class=titleType><b>1Samuel (12/31)</b></font>&nbsp;&nbsp;<a href=Simple-1Samuel-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Samuel quixye reheb li tenamit: —Qˈuehomak retal. La̱in xinba̱nu chixjunil li xeye cue. Ut xinxakab le̱ rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan cuan le̱ rey chi cˈamoc be che̱ru. La̱in ac ti̱xin chic. Sak chic injolom. Eb li cualal cuanqueb arin e̱riqˈuin. La̱in xincˈamoc be che̱ru chalen saˈ insa̱jilal toj anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xakxo̱quin che̱ru anakcuan. Yehomak cue li xya̱lal chiru li Ka̱cuaˈ Dios ut chiru ajcuiˈ li rey li quixsicˈ ru chi cˈamoc be che̱ru. ¿Ma cuan junak xinmakˈ xbo̱yx? ¿Ma cuan junak xinmakˈ xbu̱r? ¿Ma cuan junak xincuelkˈa cˈaˈru re? ¿Ma cuan junak xinrahobtesi? ¿Ma xinqˈue cuib chi tumina̱c re nak incˈaˈ tinye li ya̱l? Cui cuan li incˈaˈ us xinba̱nu, yehomak cue anakcuan re nak naru tinyi̱b ru li incˈaˈ us xinba̱nu, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li tenamit queˈxye re: —Incˈaˈ xaba̱nu li incˈaˈ us. Incˈaˈ xat-elkˈac chiku chi moco xoa̱rahobtesi, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixye reheb: —Li Ka̱cuaˈ xrabi li cˈaˈru xeye. Ut li rey li sicˈbil ru xban li Dios xrabi ajcuiˈ. Ma̱cˈaˈ li incˈaˈ us xinba̱nu e̱re, chan. Ut eb li tenamit queˈxye: —Ya̱l. Li Ka̱cuaˈ naxnau, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Samuel quixye reheb li tenamit: —Li Ka̱cuaˈ, aˈan li quixakaban reheb laj Moisés ut laj Aarón chirisinquileb le̱ xeˈto̱nil yucuaˈ saˈ li naˈajej Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qˈuehomak retal. La̱in tinjultica e̱re chiru li Ka̱cuaˈ chixjunil li usilal li quixba̱nu chak e̱re la̱ex ut reheb ajcuiˈ le̱ xeˈto̱nil yucuaˈ nak quixcoleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈco̱eb Egipto laj Jacob ut eb li ralal xcˈajol, queˈrahobtesi̱c. Eb le̱ xeˈto̱nil yucuaˈ queˈxya̱ba xcˈabaˈ li Ka̱cuaˈ. Ut aˈan quixtaklaheb laj Moisés ut laj Aarón chixtenkˈanquileb. Eb aˈan queˈcˈamoc be chiruheb le̱ xeˈto̱nil yucuaˈ nak queˈel chak Egipto ut aˈaneb li queˈcˈamoc chak reheb chi cua̱nc saˈ li naˈajej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb le̱ xeˈto̱nil yucuaˈ queˈxtzˈekta̱na li Ka̱cuaˈ lix Dioseb. Joˈcan nak li Dios quixkˈaxtesiheb saˈ rukˈ laj Sísara li nataklan saˈ xbe̱neb lix soldado laj Jabín lix reyeb laj Hazor. Quixcanabeb ajcuiˈ rubel xcuanquileb laj filisteo ut rubel xcuanquileb lix reyeb laj Moab. Queˈpletic riqˈuineb le̱ xeˈto̱nil yucuaˈ ut queˈnumta saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac cuanqueb chic saˈ raylal, queˈxtzˈa̱ma xtenkˈanquileb chiru li Dios ut queˈxye, “La̱o xoma̱cob xban nak xatkatzˈekta̱na ut xkalokˈoniheb li yi̱banbil dios Baal ut Astarot. At Ka̱cuaˈ, choa̱col taxak chiruheb li xicˈ nequeˈiloc ke ut tocˈanjelak cha̱cuu,” chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixtaklaheb laj Jerobaal, laj Barac, laj Jefté, ut laj Samuel che̱tenkˈanquil re texcolekˈ chiruheb li xicˈ nequeˈiloc e̱re ut quexcuan chi ma̱cˈaˈ chic e̱cˈaˈux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queqˈue retal nak laj Nahas lix reyeb laj Amón oc re chi pletic e̱riqˈuin, la̱ex xetzˈekta̱na li Ka̱cuaˈ Dios ut aˈan raj li tzˈakal le̱ rey. Ut xeye, “Takaj junak karey re ta̱takla̱nk saˈ kabe̱n,” chanquex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan cueˈ le̱ rey li xesicˈ ru. Li Ka̱cuaˈ xqˈue le̱ rey li xetzˈa̱ma.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui la̱ex te̱xucua ru li Ka̱cuaˈ ut texcˈanjelak chiru ut cui la̱ex joˈ ajcuiˈ le̱ rey, te̱ba̱nu li cˈaˈru naraj li Dios ut incˈaˈ te̱kˈetkˈeti e̱rib chiru, us tex-e̱lk riqˈuin li cˈaˈru te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui incˈaˈ te̱ba̱nu li cˈaˈru naxye, ut cui te̱kˈet li chakˈrab li quixqˈue e̱re, li Dios texqˈue chixtojbal rix le̱ ma̱c joˈ quixba̱nu riqˈuin le̱ xeˈto̱nil yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Oybenihomak cuan toj te̱ril li sachba chˈo̱lej li tixba̱nu li Dios che̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qˈuehomak retal. ¿Ma ma̱cuaˈ ta biˈ anakcuan xkˈehil li sicˈoc trigo? Anakcuan ma̱cuaˈ xkˈehil li hab. Abanan la̱in tintzˈa̱ma chiru li Dios nak tixqˈue chak li ca̱k ut li hab re nak te̱qˈue retal nak ma̱c xeba̱nu chiru li Dios nak xetzˈa̱ma le̱ rey, chan laj Samuel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Samuel quixtzˈa̱ma chiru li Dios nak tixtakla li hab. Ut saˈ ajcuiˈ li ho̱nal aˈan li Dios quixtakla li ca̱k ut li hab. Ut cˈajoˈ nak queˈxxucua ru li Dios ut queˈxxucua ajcuiˈ ru laj Samuel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxye re laj Samuel: —Chattijok chikix la̱o aj cˈanjel cha̱cuu. Tzˈa̱ma chiru li Dios nak incˈaˈ toxcanab chi ca̱mc xban nak ma̱c xkaba̱nu nak xkapatzˈ karey, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Samuel quixye reheb: —Mexxucuac. Ya̱l nak xexma̱cob. Abanan me̱tzˈekta̱na chic li Ka̱cuaˈ. Chexcˈanjelak ban chiru chi anchal le̱ chˈo̱l, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱lokˈoni chic li jalanil dios. Eb aˈan incˈaˈ naru nequextenkˈa chi moco naru nequexcol xban nak eb aˈan ma̱cˈaˈ nequeˈoc cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xcˈabaˈ lix lokˈal, li Ka̱cuaˈ incˈaˈ textzˈekta̱na, xban nak aˈan naraj nak la̱exak lix tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in incˈaˈ nacuaj ma̱cobc chiru li Ka̱cuaˈ Dios riqˈuin xcanabanquil tijoc che̱rix. Nacuaj xqˈuebal e̱naˈleb ut nacuaj ajcuiˈ xcˈutbal che̱ru cˈaˈru li us xba̱nunquil re nak cha̱bilakex ut texcua̱nk saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈuehomak e̱chˈo̱l chi cˈanjelac chiru li Ka̱cuaˈ ut chexucua ru. Cheqˈuehak retal li sachba chˈo̱lej ut li xni̱nkal usilal quixba̱nu e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui yal yo̱kex chixba̱nunquil li incˈaˈ us, ta̱sachekˈ e̱ru ut ta̱sachekˈ ajcuiˈ ru le̱ rey, chan laj Samuel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-11.html>&larr;</a>&nbsp;&nbsp;<font class=titleType><b>1Samuel (12/31)</b></font>&nbsp;&nbsp;<a href=Simple-1Samuel-13.html>&rarr;</a>
</td></tr></table>


</body></html>
