<html><head><title>
Ecclesiastes (1/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Ecclesiastes (1/12)</b></font>&nbsp;&nbsp;<a href=Simple-Ecclesiastes-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin ra̱tin jun li cui̱nk naxnau a̱tinac chi us. Li cui̱nk aˈan, aˈan li ralal laj David, li quicuan chokˈ rey aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈin li quixye chirix li cˈaˈru cuan saˈ ruchichˈochˈ: Chixjunil li cˈaˈak re ru cuan saˈ ruchichˈochˈ, ma̱cˈaˈ na-oc cuiˈ. Chixjunil li cˈaˈru nakacˈoxla xba̱nunquil, ma̱cˈaˈ rajbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Cˈaˈru tixra li cui̱nk nak tixcamsi rib chi trabajic rajlal cutan?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuan li toj yo̱queb chi yoˈla̱c ut cuan yo̱queb chi ca̱mc. Abanan li ruchichˈochˈ incˈaˈ najala.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal ekˈela na-el li sakˈe ut rajlal ecuu na-oc cuiˈchic re nak naru ta̱e̱lk cuiˈchic cuulaj. Junelic joˈcan naxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ li ikˈ. Nanumeˈ saˈ li sur ut nanumeˈ ajcuiˈ saˈ li norte. Li bar ac xnumeˈ cuiˈ, nanumeˈ cuiˈchic. Ut joˈcan rajlal naxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li nimaˈ nequeˈbe̱c rok ut nequeˈxic saˈ li palau. Abanan li palau incˈaˈ nanujac xbaneb. Li bar nequeˈnumeˈ cuiˈ rajlal, aran cuiˈchic nequeˈnumeˈ li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nocolub riqˈuin chixjunil li cˈaˈak re ru aˈin, ut ma̱ ani nequeˈru xyebal chanru nak nequeˈtitzˈ xban. Usta nabal nequeˈrabi ut usta nabal nequeˈril, abanan incˈaˈ nequeˈcˈojla xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma cuan ta biˈ cˈaˈak re ru toj acˈ saˈ ruchichˈochˈ anakcuan? Ma̱cˈaˈ. Chixjunil li cˈaˈru cuan anakcuan, ac cuan ajcuiˈ chak junxil. Ma̱cˈaˈ cˈaˈru toj xyi̱baman anakcuan xban nak ac yi̱banbil chak junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma cuan ta biˈ junak naru tixye, “Aˈin toj acˈ?” Incˈaˈ naru naxye chi joˈcan xban nak chixjunil li cˈaˈru cuan anakcuan, ac cuan ajcuiˈ chak junxil chiku la̱o.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li cˈaˈak re ru ac xnumeˈ, ac xsach saˈ xchˈo̱leb. Joˈcan ajcuiˈ chixjunil li cˈaˈru talajcha̱lk mokon, ta̱sachk ajcuiˈ saˈ xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in li ninnau a̱tinac chi cha̱bil. La̱in quincuan chokˈ xreyeb laj Israel aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak cuan innaˈleb la̱in, quinqˈue inchˈo̱l chixtzolbal ut chixsiqˈuinquil xya̱lal chixjunil li cˈaˈru nacˈulman saˈ ruchichˈochˈ. Kˈaxal cau li i̱k quixqˈue li Dios saˈ xbe̱neb li cui̱nk re teˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin aˈin quinqˈue retal nak chixjunil li na-uxman saˈ ruchichˈochˈ, ma̱cˈaˈ na-oc cuiˈ. Junes rahil chˈo̱lej naxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchan junak li cˈaˈru yocos rix incˈaˈ naru xti̱cobresinquil rix. Malaj ut joˈ junak li cˈaˈak re ru incˈaˈ tzˈakal re ru incˈaˈ naru xqˈuebal saˈ ajl.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quinye saˈ inchˈo̱l nak kˈaxal nim incuanquil ut kˈaxal cuan innaˈleb chiruheb li queˈcuan chokˈ rey aran Jerusalén xbe̱n cua chicuu la̱in. Ut quinqˈue inchˈo̱l chixtaubal nabal chic innaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quinkˈaxtesi cuib chixtaubal nabal chic li naˈleb li cha̱bil. Ut quinqˈue ajcuiˈ inchˈo̱l chixtaubal li naˈleb li incˈaˈ us li ma̱cˈaˈ na-oc cuiˈ. Abanan quinqˈue retal nak chixjunil aˈan ma̱cˈaˈ na-oc cuiˈ. Junes rahil chˈo̱lej naxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani naxsicˈ nabal lix naˈleb nacuan nabal lix chˈaˈajquilal, xban nak li ani cuan nabal xnaˈleb, nabal ajcuiˈ li raylal naxcˈul.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Ecclesiastes (1/12)</b></font>&nbsp;&nbsp;<a href=Simple-Ecclesiastes-2.html>&rarr;</a>
</td></tr></table>


</body></html>
