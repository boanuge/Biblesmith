<html><head><title>
Daniel (10/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-9.html>&larr;</a>&nbsp;&nbsp;<font class=titleType><b>Daniel (10/12)</b></font>&nbsp;&nbsp;<a href=Simple-Daniel-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ rox chihab roquic laj Ciro chokˈ xreyeb laj Persia nak quicˈutbesi̱c jun chic li visión chiru laj Daniel li nayeman Beltsasar re. Li cˈaˈru quicˈutbesi̱c chiru, aˈan tzˈakal ya̱l ut kˈaxal ra rabinquil. Abanan laj Daniel quiqˈueheˈ xnaˈleb xban li Dios chixtaubal ru lix ya̱lal li quicˈutbesi̱c chiru saˈ li visión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Daniel quixye: —Nak quicˈutbesi̱c chicuu li visión aˈin, oxib xama̱n quirahoˈ inchˈo̱l xban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru li oxib xama̱n aˈan incˈaˈ xintzaca li sahil echej chi moco xinyal li vino, chi moco li tib, ut incˈaˈ quicuocsi li sununquil ban re xyi̱banquil cuib toj quinumeˈ li oxib xama̱n aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li ca̱hib xcaˈcˈa̱l (24) xbe li xbe̱n po cuanquin chire li nimla nimaˈ Hidekel xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quin-iloc takecˈ quicuil jun li cui̱nk. Li rakˈ yi̱banbil riqˈuin li cha̱bil tˈicr lino ut lix cˈa̱mal xsaˈ yi̱banbil riqˈuin tzˈakal oro li nachal chak aran Ufaz.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix tibel nalemtzˈun joˈ jun li terto̱quil pec ut li ru chanchan li rakˈ ca̱k ut li xnakˈ ru chanchan li xam. Li rok rukˈ nalemtzˈun joˈ li kˈan chˈi̱chˈ bronce ut nak quia̱tinac, kˈaxal cau lix ya̱b xcux chanchan qˈuila tenamit nak quicuabi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ ani chic qui-iloc re li visión aˈin. Caˈaj cuiˈ la̱in laj Daniel. Eb li cui̱nk li cuanqueb cuochben incˈaˈ queˈril. Cˈajoˈ nak qui-oc xxiuheb ut queˈe̱lelic ut queˈxmuk ribeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quincana injunes ut quicuil li sachba chˈo̱lej aˈin li quicˈutbesi̱c chicuu. Qui-osoˈ lin metzˈe̱u nak quicuecˈa. Quinsakquirinoˈ ut ma̱cˈaˈ chic inmetzˈe̱u quincana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quicuabi lix ya̱b xcux nak qui-oc chi a̱tinac ut quisach innaˈleb ut quintˈaneˈ chi huphu saˈ chˈochˈ. Chanchan cua̱rc yo̱quin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut jun li ukˈej quichˈeˈoc cue ut quincuacli raj abanan cˈachcˈo quincana ut ninsicsot xban inxiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye cue: —At Daniel, la̱at raro̱cat xban li Dios. Qˈue retal li oc cue chixyebal a̱cue ut xaklin xban nak taklanbilin chi a̱tinac a̱cuiqˈuin, chan cue. Ut la̱in ninsicsot xban inxiu nak quinxakli.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cui̱nk quixye cue: —At Daniel, matxucuac xban nak chalen nak xaqˈue a̱chˈo̱l chixtaubal ru li yo̱ chi cˈulma̱nc ut xacubsi a̱cuib chiru la̱ Dios, aˈan quirabi la̱ tij. Joˈcan nak xinchal a̱cuiqˈuin chixchˈolobanquil li xya̱lal cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan chiru jun xcaˈcˈa̱l cutan li nataklan saˈ xbe̱neb laj Persia quixyal numta̱c saˈ inbe̱n. Ut li ángel Miguel, jun saˈ xya̱nkeb li kˈaxal ni̱nkeb xcuanquil, quichal chintenkˈanquil xban nak injunes cuanquin aran riqˈuineb lix reyeb laj Persia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xinchal chixyebal a̱cue li cˈaˈru teˈxcˈul la̱ tenamit saˈ eb li cutan li teˈcha̱lk. Li visión aˈin, aˈan ta̱cˈulma̱nk saˈ eb li cutan li teˈcha̱lk, chan cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quixye cue eb li a̱tin aˈin, ti̱c quinxulub cuib ut mem quincana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xaka̱mil chicuu jun chanchan li cui̱nk. Aˈan quixqˈue li rukˈ chi xtzˈu̱mal cue ut quina̱tinac cuiˈchic. Ut la̱in quinye re: —At Ka̱cuaˈ, kˈaxal ra saˈ inchˈo̱l xban li quicˈutbesi̱c chicuu ut ma̱cˈaˈ chic inmetzˈe̱u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, ¿chan ta ru nak ta̱ru̱k tina̱tinak a̱cuiqˈuin? La̱in ma̱cˈaˈ chic inmetzˈe̱u ut incˈaˈ chic naru ninmusikˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li jun li chanchan cui̱nk quixqˈue cuiˈchic li rukˈ saˈ inbe̱n ut quicuecˈa nak cuan chic inmetzˈe̱u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aˈan quixye cue: —Li Dios nacatxra. Tuktu̱quil usilal chicua̱nk a̱cuiqˈuin. Chacacuubresi la̱ chˈo̱l ut matxucuac, chan cue. Nak quixye cue aˈan, quicuecˈa nak cuan chic inmetzˈe̱u. Usin chic. Ut la̱in quinye re: —At Ka̱cuaˈ, anakcuan a̱tinan cuiqˈuin. Us chic nacuecˈa xban nak la̱at xaqˈue cuiˈchic inmetzˈe̱u, chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aˈan quixye cue: —¿Ma nacanau cˈaˈru aj e nak xinchal a̱cuiqˈuin? La̱in xinchal chixcˈutbesinquil cha̱cuu li cˈaˈru ta̱cˈulma̱nk. Anakcuan tento nak tinxic cuiˈchic aran Persia chi pletic riqˈuin li jun li nataklan saˈ xbe̱neb. Nak acak xinrakeˈ chi pletic riqˈuin aˈan, ta̱cha̱lk li jun li nataklan saˈ xbe̱neb laj Grecia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ ani natenkˈan cue, caˈaj cuiˈ li ángel Miguel li na-iloc reheb laj Israel. La̱in tincˈutbesi cha̱cuu li cˈaˈru tzˈi̱banbil saˈ li hu re li ya̱l.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-9.html>&larr;</a>&nbsp;&nbsp;<font class=titleType><b>Daniel (10/12)</b></font>&nbsp;&nbsp;<a href=Simple-Daniel-11.html>&rarr;</a>
</td></tr></table>


</body></html>
