<html><head><title>
Genesis (34/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-33.html>&larr;</a>&nbsp;&nbsp;<font class=titleType><b>Genesis (34/50)</b></font>&nbsp;&nbsp;<a href=Simple-Genesis-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix Dina aˈan lix rabin laj Jacob riqˈuin lix Lea. Lix Dina co̱ chirulaˈaninquileb li xkaˈal saˈ li tenamit re nak tixnauheb ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Hamor, aj heveo, aˈan li acuabej re li tenamit aˈan. Li ralal laj Hamor, aˈan laj Siquem. Nak laj Siquem quiril lix Dina, quixchap ut quixpuersi ru re nak ta̱cua̱nk riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin li cˈaˈru quixba̱nu laj Siquem, cˈajoˈ nak co̱ xchˈo̱l chirix lix Dina, lix rabin laj Jacob. Ut qui-oc chixkˈunbesinquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Siquem quia̱tinac riqˈuin laj Hamor lix yucuaˈ ut quixye re, —Ba̱nu usilal cue, tzˈa̱ma chokˈ cuixakil li xkaˈal aˈan. La̱in tincuaj sumla̱c riqˈuin, chan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jacob quirabi resil nak quichapeˈ lix rabin xban laj Siquem. Ut aˈan ma̱cˈaˈ quixye. Toj quiroybeni nak queˈsukˈi chak eb li ralal li cuanqueb chak chi iloc queto̱mk saˈ cˈaleba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Toj ma̱jiˈ nequeˈcuulac nak laj Hamor, xyucuaˈ laj Siquem, co̱ chi a̱tinac riqˈuin laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak eb li ralal laj Jacob queˈrabi resil li cˈaˈru quicˈulman, queˈsukˈi chak saˈ junpa̱t. Eb aˈan queˈrahoˈ saˈ xchˈo̱l ut queˈchal ajcuiˈ xjoskˈileb xban nak nimla ma̱c chiruheb chixjunileb laj Israel nak laj Siquem quicuan riqˈuin lix rabin laj Jacob. Incˈaˈ raj xru xba̱nu chi joˈcan riqˈuin junak xkaˈal aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Hamor quia̱tinac riqˈuineb ut quixye reheb: —Laj Siquem li cualal cˈajoˈ nak xco̱ xchˈo̱l chirix li xkaˈal. Ba̱nuhomak usilal, qˈuehomak li xkaˈal re ta̱sumla̱k riqˈuin li cualal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Us raj nak teˈxcˈam ribeb li kalal kacˈajol re nak kechˈalalak chic kib, chan. Li kalal la̱o teˈsumla̱k riqˈuineb le̱ rabin la̱ex. Ut le̱ ralal la̱ex teˈsumla̱k riqˈuineb li karabin la̱o.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex naru texcana̱k kiqˈuin saˈ li chˈochˈ aˈin. Naru textrabajik ut naru texcua̱nk chi junaj cua arin. Te̱ba̱nu li cˈanjel li cˈaˈru te̱raj ut naru ajcuiˈ te̱lokˈ le̱ chˈochˈ arin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Siquem quixye re lix yucuaˈ lix Dina joˈ ajcuiˈ reheb li ras ut li ri̱tzˈin: —Chixcˈulak e̱chˈo̱l li cˈaˈru xyeman e̱re. Aˈ yal cˈaˈru te̱patzˈ cue, la̱in tinqˈue e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yehomak cue joˈ nimal te̱raj. Usta nabal, la̱in tinqˈue e̱re. Mexcˈoxlac riqˈuin aˈan. Qˈuehomak cue li xkaˈal re nak tinsumla̱k riqˈuin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak ac nequeˈxnau nak laj Siquem quixchap saˈ pue̱rs lix Dina, eb li ras riqˈuin balakˈ aj a̱tin queˈchakˈoc chiruheb laj Hamor ut laj Siquem.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxye reheb: —Incˈaˈ naru takaqˈue li kanab re junak cui̱nk ma̱jiˈ naxcˈul li circuncisión xban nak xuta̱nal aˈan saˈ kaya̱nk la̱o, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui chixjunilex la̱ex te̱cˈul li circuncisión joˈ nak xkacˈul la̱o, la̱o takasume li cˈaˈru xaye ke.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chi joˈcaˈin tixcˈul kachˈo̱l re nak le̱ ralal teˈsumla̱k riqˈuineb li karabin ut li kalal la̱o teˈsumla̱k riqˈuineb le̱ rabin. Ut la̱o tocua̱nk saˈ e̱ya̱nk ut takajunaji kib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui la̱ex incˈaˈ te̱cˈul li circuncisión, la̱o toe̱lk saˈ e̱ya̱nk ut takacˈam li kanab chikix nak toxic, chanqueb li ralal laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Hamor joˈ ajcuiˈ laj Siquem queˈxcˈul xchˈo̱l li cˈaˈru quiyeheˈ reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Siquem saˈ junpa̱t quixcˈul li circuncisión xban nak cˈajoˈ nak nacuulac chiru lix rabin laj Jacob. Laj Siquem, aˈan li kˈaxal oxlokˈinbil chiruheb li cuanqueb saˈ rochoch lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Siquem rochben lix yucuaˈ, queˈco̱eb saˈ li oqueba̱l re li tenamit li nequeˈxchˈutub cuiˈ ribeb li cristian. Ut queˈoc chi a̱tinac riqˈuineb li cuanqueb aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxye reheb: —Eb li cui̱nk aˈin, aˈan kami̱gueb. Teˈcua̱nk saˈ kaya̱nk ut teˈtrabajik arin. Ut tzˈakal ajcuiˈ li naˈajej chokˈ reheb aˈan. Chi joˈcan ta̱ru̱k tosumla̱k riqˈuineb lix rabin. Ut eb aˈan teˈsumla̱k riqˈuineb li karabin la̱o.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb aˈan xeˈxye nak tento takacˈul li circuncisión joˈ nak queˈxcˈul chak eb aˈan re nak junajak chic ku.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunil li cˈaˈru cuan reheb la̱o toe̱chani̱nk re. Joˈ ajcuiˈ eb lix queto̱mk. Abanan tento nak takacˈul li circuncisión re nak teˈcana̱k arin saˈ kaya̱nk, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li cui̱nk saˈ li tenamit aˈan queˈxcˈul xchˈo̱l li cˈaˈru quiyeheˈ reheb xbaneb laj Hamor ut laj Siquem. Ut chixjunileb queˈxcˈul li circuncisión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan saˈ rox li cutan nak toj ra cuanqueb li cui̱nk xban li circuncisión, cuib li ralal laj Jacob, laj Simeón rochben laj Leví, queˈco̱eb chi pletic saˈ li tenamit aˈan chi ma̱cˈaˈ saˈ xchˈo̱leb. Chixjunileb li cui̱nk aˈin queˈcamsi̱c chi chˈi̱chˈ xbaneb laj Simeón ut laj Leví, li raseb lix Dina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin kˈesnal chˈi̱chˈ queˈxcamsi laj Hamor joˈ ajcuiˈ laj Siquem. Saˈ junpa̱t queˈrisi lix Dina saˈ rochocheb laj Siquem, ut queˈxcˈam chirix nak queˈco̱eb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li jun chˈo̱l chic li ralal laj Jacob queˈcuulac saˈ li tenamit. Quilajeˈnumeˈ saˈ xbe̱neb li camenak ut quilajeˈrisi chixjunil li cˈaˈak re ru li cuan saˈ li tenamit. Queˈxba̱nu chi joˈcaˈin xban li ma̱usilal li quixba̱nu re lix Dina laj Siquem.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quilajeˈxcˈam ajcuiˈ chixjunil li queto̱mk li cuan aran, joˈ ajcuiˈ li cˈaˈru cuan reheb, joˈ saˈ tenamit joˈ saˈ cˈaleba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quilajeˈrelkˈa li cˈaˈru cuan saˈ li rochocheb. Queˈxcˈam ajcuiˈ chixjunileb li ixk joˈ eb ajcuiˈ li cocˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jacob quixye re laj Simeón joˈ ajcuiˈ re laj Leví: —La̱ex xeqˈue jun li nimla raylal saˈ inbe̱n la̱in. Anakcuan chixjunileb li cristian saˈ li naˈajej aˈin xicˈ chic tineˈril, eb laj cananeo ut eb laj ferezeo. Ma̱re teˈxchˈutub ribeb re teˈpletik kiqˈuin. Ut la̱o coˈxibo ajcuiˈ. ¿Cˈaˈru takaba̱nu? To-osokˈ chikajunilo, chan laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralal queˈchakˈoc ut queˈxye re: —¿Ma xacuaj raj la̱at nak xkacanab li ki̱tzˈin re nak ta̱osokˈ joˈ junak ixk yibru xnaˈleb? chanqueb re lix yucuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-33.html>&larr;</a>&nbsp;&nbsp;<font class=titleType><b>Genesis (34/50)</b></font>&nbsp;&nbsp;<a href=Simple-Genesis-35.html>&rarr;</a>
</td></tr></table>


</body></html>
