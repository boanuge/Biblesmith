<html><head><title>
2Chronicles (34/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-33.html>&larr;</a>&nbsp;&nbsp;<font class=titleType><b>2Chronicles (34/36)</b></font>&nbsp;&nbsp;<a href=Simple-2Chronicles-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakxakib chihab cuan re laj Josías nak qui-oc chokˈ rey. Junlaju xcaˈcˈa̱l (31) chihab quicuan saˈ xcuanquil aran Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josías quixba̱nu li us chiru li Ka̱cuaˈ Dios joˈ quixba̱nu laj David lix xeˈto̱nil yucuaˈ. Cha̱bil xnaˈleb nak quicuan chokˈ rey. Ut incˈaˈ quixcanab xba̱nunquil li us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac yo̱ chic cuakxakib chihab roquic chokˈ rey laj Josías ut toj sa̱j chi us nak qui-oc chixsicˈbal li Dios li quixlokˈoni li rey David lix xeˈto̱nil yucuaˈ. Ut nak ac yo̱ chic cablaju chihab roquic saˈ lix cuanquil, qui-oc chirisinquileb li yi̱banbil dios saˈ li tenamit Judá ut Jerusalén, joˈ ajcuiˈ lix naˈajeb li yi̱banbil dios, ut eb lix jalam u̱ch lix Asera. Quirisiheb ajcuiˈ li jalanil dios li yi̱banbileb riqˈuin chˈi̱chˈ ut pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixtakla ajcuiˈ xpoˈbal eb li artal li queˈxlokˈoni cuiˈ laj Baal lix dioseb. Queˈxpoˈi ajcuiˈ eb li yi̱banbil dios li cuanqueb saˈ xbe̱neb li artal. Ut queˈxpuqˈui ajcuiˈ lix jalam u̱ch lix Asera, joˈ ajcuiˈ eb lix dios li yi̱banbil riqˈuin chˈi̱chˈ ut pec. Cocˈ muchˈ queˈcana. Ut lix cˈaj eb li yi̱banbil dios queˈxchap ut queˈxcut saˈ xbe̱neb li mukleba̱l li cuanqueb cuiˈ li queˈlokˈonin re li yi̱banbil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixtakla ajcuiˈ xcˈatbal saˈ xbe̱n li artal lix bakeleb li queˈcˈanjelac chokˈ aj tij chiruheb li yi̱banbil dios. Joˈcaˈin nak queˈxsabesi li tenamit Judá ut Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ quixba̱nu saˈ lix tenamiteb laj Manasés ut laj Efraín ut laj Simeón joˈ ajcuiˈ laj Neftalí. Ut joˈcan ajcuiˈ quixba̱nu saˈ eb li naˈajej li cuanqueb chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈrakeˈ chixpoˈbaleb li artal joˈ eb ajcuiˈ lix yi̱banbil dios Asera, ut nak ac queˈxpuqˈui chixjunil lix dioseb li yi̱banbil riqˈuin pec, laj Josías quisukˈi Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ac yo̱ chic cuakxaklaju chihab roquic chokˈ rey laj Josías nak ac xsabesiheb li tenamit ut li templo. Quia̱tinac riqˈuineb laj Safán li ralal laj Azalía, ut laj Maasías li nataklan saˈ li tenamit, ut laj Joa laj tzˈi̱b, li ralal laj Joacaz, ut quixye reheb nak teˈxyi̱b cuiˈchic lix templo li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan queˈco̱eb riqˈuin laj Hilcías li xbe̱nil aj tij. Queˈxkˈaxtesi li tumin re li queˈxchˈutub laj levita saˈ li templo, li quixoqueˈ saˈ xya̱nkeb laj Manasés, ut eb laj Efraín ut eb li cuanqueb saˈ li norte, ut saˈ xya̱nkeb ajcuiˈ laj Judá ut laj Benjamín ut eb laj Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chirix aˈan queˈxkˈaxtesi li tumin reheb li xakabanbileb chixjolominquil li cˈanjel re xyi̱banquil li templo re nak teˈxtoj li yo̱queb chi cˈanjelac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxkˈaxtesi ajcuiˈ li tumin reheb laj pechˈ ut eb laj tzˈac re nak teˈxlokˈ li pec ut li cheˈ li ta̱cˈanjelak chiruheb re xyi̱banquil li templo, li queˈxcanab chi poˈecˈ lix reyeb laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj cˈanjel queˈtrabajic saˈ xya̱lal. Eb laj levita li queˈjolomin re li cˈanjel, aˈaneb laj Jahat ut laj Badías li ralaleb laj Merari, joˈ eb ajcuiˈ laj Zacarías ut laj Mesulam li ralaleb laj Coat. Eb laj levita nequeˈxnau cuajbac chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cuanqueb ajcuiˈ aj levita queˈcˈamoc be chixcˈambal li cˈaˈak re ru quicˈanjelac chiruheb laj pechˈ ut eb laj tzˈac. Saˈ xya̱nkeb laj levita cuanqueb li queˈjolomin re li junju̱nk chi cˈanjel. Cuanqueb aj tzˈi̱b ut cuanqueb ajcuiˈ li queˈcˈacˈalen re li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱queb chirisinquil li tumin saˈ li naˈajej li quixoqueˈ cuiˈ saˈ lix templo li Dios, laj Hilcías li xbe̱nil aj tij quixtau li hu li tzˈi̱banbil cuiˈ li chakˈrab li quiqˈueheˈ re laj Moisés xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Co̱ saˈ junpa̱t riqˈuin laj Safán laj tzˈi̱b ut quixkˈaxtesi li hu saˈ rukˈ ut quixye re: —Xintau saˈ lix templo li Ka̱cuaˈ li hu li tzˈi̱banbil cuiˈ li chakˈrab li quixqˈue li Dios, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Safán quixcˈam li hu riqˈuin li rey ut quixserakˈi re chanru yo̱queb chi cˈanjelac. Quixye re: —Eb laj cˈanjel cha̱cuu yo̱queb chixba̱nunquil chixjunil li xaye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxkˈaxtesi li tumin li quixoqueˈ saˈ li templo reheb li nequeˈjolomin re li cˈanjel ut reheb ajcuiˈ laj cˈanjel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ re: —Laj Hilcías li xbe̱nil aj tij xqˈue cue li hu li xtau saˈ li templo, chan. Ut laj Safán laj tzˈi̱b quiril xsaˈ li hu chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak li rey quirabi li a̱tin li tzˈi̱banbil saˈ li hu, quixpej li rakˈ xban xrahil xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixtakla xyebal reheb laj Hilcías ut laj Ahicam li ralal laj Safán, laj Abdón li ralal laj Micaía, ut laj Safán laj tzˈi̱b joˈ ajcuiˈ laj Asaías li nacˈanjelac chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye reheb: —Ayukex. Patzˈomak chak re li Dios cˈaˈru tinba̱nu la̱in ut cˈaˈru teˈxba̱nu li joˈ qˈuial chic queˈcana Israel ut Judá riqˈuin li cˈaˈru tzˈi̱banbil saˈ li hu aˈin, li xeˈxtau saˈ li templo. Cˈajoˈ xjoskˈil li Dios saˈ kabe̱n xban nak eb li kaxeˈto̱nil yucuaˈ queˈxkˈet li ra̱tin li Dios ut incˈaˈ queˈxba̱nu li cˈaˈru tzˈi̱banbil saˈ li hu aˈin, chan li rey reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Hilcías rochbeneb li queˈtakla̱c xban li rey queˈco̱eb chi a̱tinac riqˈuin lix Hulda lix profeta li Dios. Lix Hulda, aˈan rixakil laj Salum li ralal laj Ticva: Ut laj Ticva, aˈan li ralal laj Harhas li naxococ re li rakˈeb laj tij saˈ li templo. Li rochoch eb aˈan cuan Jerusalén saˈ li acˈ naˈajej. Ut queˈxserakˈi re li profeta chixjunil li quicˈulman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix Hulda quixye reheb: —Joˈcaˈin xye li Ka̱cuaˈ Dios. Te̱ye re li cui̱nk li xtaklan chak e̱re nak li Ka̱cuaˈ xye chi joˈcaˈin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>“Tintakla raylal saˈ xbe̱n li naˈajej aˈin ut saˈ xbe̱neb ajcuiˈ li cristian li cuanqueb arin. Tinqˈueheb chixtojbal lix ma̱queb. Tintakla saˈ xbe̱neb chixjunil li raylal li tzˈi̱banbil saˈ li hu li qui-ileˈ xsaˈ chiru lix reyeb laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan quineˈxtzˈekta̱na nak queˈxcˈat xmayejeb chiru li jalanil dios. Queˈxchikˈ injoskˈil riqˈuin li incˈaˈ us queˈxba̱nu. Incˈaˈ tincanabeb chi joˈcan. Toj tincuisi injoskˈil saˈ xbe̱neb li tenamit aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin te̱ye re lix reyeb laj Judá li xtaklan chak e̱re chi a̱tinac riqˈuin li Ka̱cuaˈ: Aˈan aˈin xye li Ka̱cuaˈ lix Dioseb laj Israel: Xban nak xacuabi li cˈaˈru tzˈi̱banbil saˈ li hu,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>xyotˈeˈ a̱chˈo̱l ut xacubsi a̱cuib chiru li Ka̱cuaˈ. Xapej la̱ cuakˈ ut xatya̱bac nak xacuabi li raylal li tixcˈul li tenamit aˈin ut eb li cristian li cuanqueb arin. Xban nak xaba̱nu chi joˈcan, la̱in li Ka̱cuaˈ xcuabi li cˈaˈru xaye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ tintakla li raylal aˈin saˈ xbe̱neb laj Jerusalén nak toj cua̱nkat la̱at. Tatca̱mk ut tatmukekˈ saˈ xya̱lal saˈ li naˈajej li xeˈmukeˈ cuiˈ la̱ xeˈto̱nil yucuaˈ,” chan li Dios re li rey. Ut eb li cui̱nk queˈsukˈi cuiˈchic riqˈuin li rey Josías ut queˈxye re chixjunil li quixye li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey Josías quixtakla xchˈutubanquil chixjunileb li cui̱nk li nequeˈcˈamoc be saˈ xya̱nkeb laj Judá ut saˈ xya̱nkeb laj Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey co̱ saˈ lix templo li Ka̱cuaˈ rochbeneb laj Judá joˈqueb ajcuiˈ li cuanqueb Jerusalén. Queˈco̱eb ajcuiˈ eb laj tij ut eb laj levita, rochbeneb chixjunileb li tenamit, joˈ ni̱nk joˈ cocˈ. Ut li rey quiril chiruheb chixjunil li tzˈi̱banbil saˈ li hu li tzˈi̱banbil cuiˈ li contrato li queˈxtau saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey xakxo saˈ lix naˈaj ut quixba̱nu li juramento chiru li Dios. Quixye nak tixpa̱b li ra̱tin. Quixye nak chi anchal xchˈo̱l tixba̱nu chixjunil li naxye saˈ li chakˈrab ut saˈ li contrato li tzˈi̱banbil saˈ li hu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey quixye reheb li ralal xcˈajol laj Benjamín ut reheb chixjunileb li cuanqueb Jerusalén nak teˈxba̱nu li cˈaˈru naxye saˈ li contrato. Ut eb aˈan queˈxye nak teˈxba̱nu li cˈaˈru tzˈi̱banbil saˈ li contrato li quixba̱nu li Dios riqˈuineb lix xeˈto̱nil yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey Josías quixtakla xsachbal chixjunileb li jalanil dios li cuanqueb saˈ chixjunileb lix naˈajeb laj Israel. Quixye reheb nak tento teˈcˈanjelak chiru li Dios chixjunileb laj Israel. Ut incˈaˈ queˈxcanab xlokˈoninquil li Ka̱cuaˈ li queˈxlokˈoni lix xeˈto̱nil yucuaˈ joˈ najtil yoˈyo laj Josías.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-33.html>&larr;</a>&nbsp;&nbsp;<font class=titleType><b>2Chronicles (34/36)</b></font>&nbsp;&nbsp;<a href=Simple-2Chronicles-35.html>&rarr;</a>
</td></tr></table>


</body></html>
