<html><head><title>
2Chronicles (17/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-16.html>&larr;</a>&nbsp;&nbsp;<font class=titleType><b>2Chronicles (17/36)</b></font>&nbsp;&nbsp;<a href=Simple-2Chronicles-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicam laj Asa, aˈ chic laj Josafat li ralal qui-oc chokˈ xreyeb laj Judá chokˈ re̱kaj. Laj Josafat quixcauresiheb lix soldado re teˈxcol ribeb chiruheb li ralal xcˈajol laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixqˈueheb lix soldados saˈ eb li tenamit li cuanqueb cuiˈ li cab li nequeˈxcol cuiˈ ribeb ut quixqˈueheb ajcuiˈ li soldado saˈ chixjunileb li tenamit aran Judá ut saˈ eb li tenamit li cuanqueb cuiˈ li ralal xcˈajol laj Efraín li quire̱chani laj Asa lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ cuan riqˈuin laj Josafat xban nak saˈ xticlajic lix cuanquil quixba̱nu li us joˈ quixba̱nu laj David lix xeˈto̱nil yucuaˈ. Incˈaˈ quixlokˈoni li yi̱banbil dios Baal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicˈanjelac ban chiru li Ka̱cuaˈ Dios li quixlokˈoni lix yucuaˈ. Quixba̱nu li cˈaˈru naraj li Dios ut incˈaˈ quixba̱nu joˈ queˈxba̱nu eb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li Dios quixxakab saˈ xnaˈaj lix cuanquil laj Josafat ut chixjunileb laj Judá queˈxqˈue xma̱tan. Nabal lix biomal quicuan ut quiqˈueheˈ xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal cuiˈchic quixqˈue xchˈo̱l laj Josafat chixba̱nunquil li cˈaˈru naraj li Dios. Quilajxpoˈi chixjunileb li naˈajej li najt xteram li queˈxlokˈoni cuiˈ li yi̱banbil dios xAsera ut quixpoˈi lix jalam u̱ch lix Asera li cuanqueb aran Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yo̱ rox chihab roquic chokˈ rey laj Josafat nak quixtaklaheb li nequeˈcˈanjelac chiru chixchˈolobanquil xya̱lal saˈ eb li tenamit li cuanqueb Judá. Aˈaneb aˈin li cui̱nk li queˈtakla̱c: laj Ben-hail, laj Abdías, laj Zacarías, laj Natanael, ut laj Micaías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj levita li queˈtakla̱c rochbeneb, aˈaneb aˈin: laj Semaías, laj Netanías, laj Zebadías, laj Asael, laj Semiramot, laj Jonatán, laj Adonías, laj Tobías ut laj Tobadonías. Ut eb laj tij li queˈco̱eb chirixeb, aˈaneb laj Elisama ut laj Joram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxcˈam li hu li tzˈi̱banbil cuiˈ lix chakˈrab li Dios. Ut queˈxbeni saˈ chixjunileb li tenamit li cuanqueb Judá. Queˈxchˈolob xya̱lal li naxye li chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixqˈueheb xxiu chixjunileb li tenamit li cuanqueb chi xjun sutam li naˈajej Judá. Joˈcan nak incˈaˈ chic queˈpletic riqˈuin li rey Josafat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb laj filisteo queˈxqˈue xma̱tan laj Josafat ut queˈxqˈue ajcuiˈ li plata chokˈ xtojeb. Joˈcaneb ajcuiˈ laj árabes. Queˈxsi xqueto̱mk laj Josafat. Queˈxqˈue cuukub mil riqˈuin cuukub ciento li te̱lom carner ut queˈxqˈue ajcuiˈ cuukub mil riqˈuin cuukub ciento li te̱lom chiba̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak quiniman xcuanquil laj Josafat. Quixyi̱beb li cab li nequeˈxcol cuiˈ ribeb aran Judá ut quixyi̱beb ajcuiˈ li tenamit re teˈxxoc cuiˈ li cˈaˈru reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuan nabal cˈaˈru re saˈ eb li tenamit li cuanqueb Judá. Ut aran Jerusalén queˈcuan nabaleb lix soldados cauheb rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin xqˈuialeb li junju̱nk chˈu̱tal saˈ xya̱nkeb li ralal xcˈajol laj Judá. Li nataklan saˈ xbe̱neb li oxib ciento mil (300,000) chi soldado, aˈan laj Adnas. Chixjunileb li soldados aˈin tzolbileb chi us chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Johanán nataklan saˈ xbe̱neb cuib ciento riqˈuin ca̱cˈa̱l mil (280,000) chi soldados.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Amasías li ralal laj Zicri nataklan saˈ xbe̱neb cuib ciento mil (200,000) chi soldado. Laj Amasías, aˈan li qui-ala saˈ xchˈo̱l xkˈaxtesinquil rib chi cˈanjelac chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ xya̱nkeb li ralal xcˈajol laj Benjamín, laj Eliada li cau xchˈo̱l chi pletic, nataklan saˈ xbe̱neb cuib ciento mil (200,000) chi soldado li cuanqueb xchˈi̱chˈ re xcolbal re xchˈo̱l ut cuanqueb ajcuiˈ xtzimaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Jozabad nataklan saˈ xbe̱neb jun ciento riqˈuin ca̱cˈa̱l mil (180,000) chi soldado ac cauresinbileb chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin li cui̱nk li queˈcˈanjelac chiru li rey. Ma̱cˈaˈeb saˈ ajl eb li soldados li quixqˈueheb saˈ eb li tenamit li sutsu̱queb saˈ tzˈac aran Judá.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-16.html>&larr;</a>&nbsp;&nbsp;<font class=titleType><b>2Chronicles (17/36)</b></font>&nbsp;&nbsp;<a href=Simple-2Chronicles-18.html>&rarr;</a>
</td></tr></table>


</body></html>
