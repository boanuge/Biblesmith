<html><head><title>
Nahum (2/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nahum-1.html>&larr;</a>&nbsp;&nbsp;<font class=titleType><b>Nahum (2/3)</b></font>&nbsp;&nbsp;<a href=Simple-Nahum-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xeˈchal saˈ e̱be̱n li teˈsachok e̱re, la̱ex aj Nínive. Cauresihomak e̱rib. Qˈuehomakeb laj ramonel saˈ eb li be. Qˈuehomak lix cˈa̱mal e̱saˈ ut cauresihomak e̱rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ tixqˈue cuiˈchic xlokˈaleb li ralal xcˈajol laj Jacob. Tixqˈue cuiˈchic xlokˈaleb laj Israel. Teˈqˈuehekˈ cuiˈchic xlokˈal ut xcuanquil li quimakˈeˈ chiruheb xbaneb li queˈnumta saˈ xbe̱neb. Tixqˈue cuiˈchic li racui̱mkeb laj Israel li quisacheˈ chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cak li chˈi̱chˈ li nequeˈxcol cuiˈ rib li oqueb re chi pletic. Ut cak ajcuiˈ li rakˈeb li tikto̱queb cuiˈ. Ac cauresinbileb re teˈpletik. Lix carruajeb chanchan yo̱ xxamlel, ut eb lix cacua̱yeb teˈraj ru xic chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li carruaje yo̱keb chi xic saˈ a̱nil saˈ eb li be. Telajeˈnumekˈ saˈ eb li cˈayil. Yalak bar telajeˈxic. Chanchanakeb li xam ut chanchanakeb li rakˈ ca̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix reyeb laj Nínive tixtakla xbokbaleb li nequeˈcˈamoc be chiruheb lix soldado. Teˈxic raj saˈ a̱nil saˈ xbe̱n li tzˈac re raj teˈxcol li tenamit. Abanan teˈxtich li rokeb ut telajeˈtˈanekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li puerta li nequeˈramoc re li nimaˈ teˈteli̱k ut ta̱sachekˈ li palacio.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rixakil li rey ta̱chapekˈ ut ta̱cˈamekˈ joˈqueb ajcuiˈ lix mo̱seb. Chanchanakeb li paloma nak teˈya̱bak. Yo̱keb xtenbal reheb xchˈo̱l ut yo̱keb chi ya̱bac xban xrahil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tenamit Nínive najter chanchan jun li nimaˈ tzˈaptzˈo li rok. Ut nak napuqˈueˈ naxic saˈ junpa̱t li haˈ. Chanchan nak yo̱ chi e̱lc li haˈ aˈan, nak yo̱keb chi e̱lelic saˈ lix tenamiteb laj Nínive. Usta teˈyehekˈ reheb, “Xaklinkex, ut sukˈinkex chak,” abanan ma̱ jun chic reheb teˈraj sukˈi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kacˈamak li plata. Kacˈamak li oro. Kˈaxal cuiˈchic nabal lix biomaleb ut cˈajoˈ xchakˈal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱cˈaˈ chic cuan saˈ li tenamit. Xeˈosoˈ. Xeˈcana chi ma̱cˈaˈ chic cuan reheb. Sachso̱queb xchˈo̱leb li cristian ut ma̱cˈaˈ chic nequeˈxyoˈoni. Nequeˈsicsot xban xxiuheb ut sakquirineb aj chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Cˈaˈru xcˈul li tenamit Nínive? Junxil chanchan xnaˈajeb li cakcoj. X-osoˈ lix naˈajeb. ¿Ma incˈaˈ ta biˈ chanchaneb li cakcoj nak queˈcuan? Eb aˈan ma̱ ani queˈxxucua ru ut ma̱ ani naru naseˈbesin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Junxil cauheb rib laj Nínive. Queˈcamsin ut queˈxba̱nu li joˈ qˈuial queˈraj. Chanchaneb li cakcoj li naxchap lix tib ut naxjeqˈui re li ixki cakcoj ut reheb li cocˈ ral. Queˈnujac lix naˈajeb riqˈuin li cˈaˈru queˈxchap. Joˈcan ajcuiˈ queˈxba̱nu eb laj Nínive.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios quixye: —La̱in tinsach ruheb laj Nínive. Tincˈat lix carruajeb re pletic. Chanchan nak na-osoˈ li sib saˈ ikˈ, joˈcan nak teˈosokˈ. Riqˈuin chˈi̱chˈ teˈosokˈ chixjunileb re nak incˈaˈ chic teˈelkˈak. Ut incˈaˈ chic ta̱abi̱k li cˈaˈru teˈxye li ani teˈxtakla xban nak ma̱ anihakeb chic.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nahum-1.html>&larr;</a>&nbsp;&nbsp;<font class=titleType><b>Nahum (2/3)</b></font>&nbsp;&nbsp;<a href=Simple-Nahum-3.html>&rarr;</a>
</td></tr></table>


</body></html>
