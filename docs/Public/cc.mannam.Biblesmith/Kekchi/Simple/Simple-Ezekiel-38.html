<html><head><title>
Ezekiel (38/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-37.html>&larr;</a>&nbsp;&nbsp;<font class=titleType><b>Ezekiel (38/48)</b></font>&nbsp;&nbsp;<a href=Simple-Ezekiel-39.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ilon cuan cuiˈ li tenamit Magog. Ut ta̱ye resil li raylal li ta̱cha̱lk saˈ xbe̱n laj Gog, li kˈaxal nim xcuanquil chi takla̱nc saˈ li naˈajej Magog, li cuanqueb cuiˈ li tenamit Mesec ut Tubal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye re: Joˈcaˈin xye li nimajcual Dios. La̱in yo̱ injoskˈil saˈ a̱be̱n, at Gog. La̱at li nim a̱cuanquil chi takla̱nc saˈ eb li tenamit Mesec ut Tubal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tatinqˈue chi sukˈi̱c cha̱cuix. Chanchan nak tinqˈue chˈi̱chˈ saˈ a̱cue. Chanchan quelonbilat nak tatsukˈi̱k a̱cuochbeneb la̱ qˈuila soldado, eb li nequeˈxic chi rokeb joˈ eb ajcuiˈ li nequeˈxic chirix cacua̱y. Ac cauresinbileb riqˈuin xchˈi̱chˈ re xcolbal re xchˈo̱leb ut cuan xchˈi̱chˈ re pletic saˈ rukˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li soldado aj Persia ut eb li soldado aj Cus, ut eb li soldado aj Fut cua̱nkeb a̱cuochben. Ut cua̱nkeb ajcuiˈ xchˈi̱chˈ re xcolbal re xchˈo̱leb ut cua̱nkeb xpunit chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cua̱nkeb ajcuiˈ a̱cuochbeneb lix soldado laj Gomer ut eb laj Togarma li cuanqueb saˈ li norte. Teˈcha̱lk rochbeneb lix qˈuila soldado.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut, at Gog, cauresi a̱cuib ut cauresiheb la̱ soldado li joˈ qˈuial teˈoque̱nk cha̱cuix. Ut la̱at tattakla̱nk saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak xnumeˈ nabal chihab la̱at tattakla̱k chi pletic saˈ jun li tenamit colbil chiru li ple̱t. Li tenamit isinbileb chak saˈ eb li xni̱nkal ru tenamit li queˈjeqˈui̱c cuiˈ ru junxil. Li tenamit aˈan juqˈuinbil nak quicuan junxil. Abanan queˈchˈutuba̱c cuiˈchic ruheb aran Israel ut ac queˈxyi̱b cuiˈchic lix tenamiteb. Ut cuanqueb saˈ lix tenamiteb chi ma̱cˈaˈeb xcˈaˈux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchan nak nachal li cak-sut-ikˈ ut chanchan nak ta̱muku̱nk li tenamit saˈ li chok nak tatxic chi pletic riqˈuineb li tenamit a̱cuochben la̱ qˈuila soldado.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin xye li nimajcual Dios a̱cue, at Gog: nak ta̱cuulak xkˈehil nak tatxic chi pletic, ta̱cˈoxla ut ta̱cˈu̱b ru cˈaˈru li incˈaˈ us ta̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ta̱ye, “La̱in tinxic chi pletic riqˈuin jun li tenamit incˈaˈ cau rib. Li tenamit aˈan cuanqueb chi ma̱cˈaˈ xcˈaˈuxeb ut cˈojcˈo xchˈo̱leb. Moco sutsu̱queb ta saˈ tzˈac lix tenamit ut ma̱cˈaˈ xpuertil.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at tatxic ut ta̱cˈam chokˈ a̱cue li cˈaˈru reheb li tenamit li queˈisi̱c chak saˈ xya̱nkeb li xni̱nkal ru tenamit. Nabaleb lix queto̱mk ut nabal li cˈaˈru reheb. Lix naˈajeb cuan saˈ xyiheb li xni̱nkal ru tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Sabá ut eb laj Dedán ut eb laj yaconel li cuanqueb Tarsis ut chixjunileb li cuanqueb xcuanquil teˈxye a̱cue, “¿Ma xatchal chi elkˈac ut chixchapbal chokˈ a̱cue li cˈaˈru cuan reheb? ¿Ma xachˈutubeb la̱ qˈuila soldado chixmakˈbal chiruheb li plata, li oro ut eb li queto̱mk ut chixjunil li cˈaˈak re ru cuan reheb?” chaˈkeb a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ut, at ralal cui̱nk, tat-a̱tinak riqˈuin laj Gog ut ta̱ye re: Joˈcaˈin xye li nimajcual Dios. Saˈ eb li cutan nak eb lin tenamit Israel cua̱nkeb saˈ tuktu̱quil usilal, la̱ex te̱qˈue retal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tatcha̱lk saˈ la̱ naˈaj li cuan saˈ li norte. La̱at yo̱kat chi cˈamoc be chiruheb li qˈuila soldado li teˈcha̱lk cha̱cuix. Chixjunileb aˈan teˈcha̱lk chirix cacua̱y ut cauhakeb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchan nak li chok tixmuk li tenamit nak texxic chi pletic riqˈuineb lin tenamit Israel. Saˈ eb li cutan teˈcha̱lk tatintakla saˈ lin tenamit chi pletic re nak chixjunileb li xni̱nkal ru tenamit teˈxqˈue retal nak la̱in li Ka̱cuaˈ nak tincˈut lin santilal chiruheb nak tinqˈue laj Gog chi numta̱c saˈ xbe̱neb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin xye li nimajcual Dios re laj Gog: ¿Ma ma̱cuaˈ ta biˈ la̱at quina̱tinac chak cha̱cuix junxilaj nak quina̱tinac riqˈuineb li profeta aj Israel li queˈcˈanjelac chicuu? Chiru nabal chihab eb aˈan queˈxye resil nak la̱in tatintakla chi pletic riqˈuineb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan nak laj Gog ta̱oc chi pletic saˈ li tenamit Israel, cˈajoˈ nak teˈxchikˈ injoskˈil, chan li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan aˈan kˈaxal ta̱numta̱k lin joskˈil. Relic chi ya̱l ta̱cua̱nk jun li cacuil hi̱c saˈ li tenamit Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak tixqˈue li hi̱c, eb li car, ut eb li xul li nequeˈrupupic ut chixjunileb li joskˈ aj xul ut eb li nequeˈxquelo rib saˈ chˈochˈ, joˈ eb ajcuiˈ li cristian sicsotkeb xbaneb xxiu chicuu. Telajeˈtˈanekˈ li tzu̱l ut li u̱l ut eb li tzˈac teˈjorekˈ ut teˈtˈanekˈ saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in tinqˈue chi camsi̱c laj Gog rochbeneb lix soldado saˈ eb li tzu̱l li cuanqueb saˈ lin tenamit Israel. Ut eb lix soldado teˈxcamsi ribeb chi ribileb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tebinqˈue chi camsi̱c ut tinqˈue li caki yajel saˈ xbe̱n laj Gog ut saˈ xbe̱neb lix qˈuila soldado ut saˈ xbe̱neb chixjunileb li yo̱keb chi oque̱nc chirix. Kˈaxal cau li hab ta̱cha̱lk saˈ xbe̱neb. Ta̱tˈanekˈ li sakbach saˈ xbe̱neb rochben xam ut azufre.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin nak tincˈut chiruheb li xni̱nkal ru tenamit nak kˈaxal nim incuanquil ut santin. Riqˈuin aˈin teˈxqˈue retal nak la̱in li nimajcual Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-37.html>&larr;</a>&nbsp;&nbsp;<font class=titleType><b>Ezekiel (38/48)</b></font>&nbsp;&nbsp;<a href=Simple-Ezekiel-39.html>&rarr;</a>
</td></tr></table>


</body></html>
