<html><head><title>
Ezra (4/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-3.html>&larr;</a>&nbsp;&nbsp;<font class=titleType><b>Ezra (4/10)</b></font>&nbsp;&nbsp;<a href=Simple-Ezra-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li xicˈ nequeˈiloc reheb li ralal xcˈajol laj Judá ut eb li ralal xcˈajol laj Benjamín, queˈrabi resil nak eb aˈan, li queˈchapeˈ ut queˈcˈameˈ chi najt, queˈsukˈi cuiˈchic Jerusalén ut yo̱queb chixyi̱banquil lix templo li Ka̱cuaˈ lix Dioseb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈcuulac riqˈuin laj Zorobabel ut riqˈuineb li nequeˈjolomin re li junju̱nk cabal ut queˈxye reheb: —Cheqˈue ta kalese̱ns re texkatenkˈa chi cablac xban nak la̱o nakaqˈue ajcuiˈ xlokˈal le̱ Dios ut nocomayejac chiru chalen saˈ eb li cutan nak laj Esar-hadón cuan chokˈ rey aran Asiria, li quitaklan chak ke arin, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈchakˈoc laj Zorobabel ut laj Jesúa joˈqueb ajcuiˈ li nequeˈjolomin reheb li junju̱nk cabal ut queˈxye: —Incˈaˈ ta̱ru̱k toe̱tenkˈa chixyi̱banquil lix templo li kaDios. La̱o aj Israel takayi̱b kajunes lix templo li kaDios joˈ quixye ke laj Ciro, lix reyeb laj Persia, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li tenamit li cuanqueb saˈ li naˈajej aˈan queˈxseˈbesi laj Israel re nak ta̱oc xxiuheb ut teˈxcanab xyi̱banquil lix templo li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li xicˈ nequeˈiloc reheb queˈxtacchiˈi ut queˈxtumina ruheb li cuanqueb xcuanquil saˈ li tenamit re nak eb li ralal xcˈajol laj Judá incˈaˈ teˈqˈuehekˈ xlese̱ns chixyi̱banquil lix templo li Ka̱cuaˈ chalen saˈ eb li cutan nak laj Ciro cuan chokˈ xreyeb laj Persia toj saˈ eb li cutan nak laj Darío qui-oc chokˈ rey aran Persia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan nak laj Asuero qui-oc chokˈ rey, queˈtzˈi̱bac riqˈuin re xjitbaleb li cuanqueb Judá ut li cuanqueb Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak laj Artajerjes cuan chokˈ rey aran Persia, laj Bislam, laj Mitrídates, laj Tabeel joˈqueb ajcuiˈ li rochben queˈtzˈi̱bac riqˈuin li rey Artajerjes. Queˈxtzˈi̱ba li hu saˈ li ra̱tinoba̱leb laj arameo ut joˈ nequeˈtzˈi̱bac eb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Rehum li capitán ut laj Simsai laj tzˈi̱b queˈtzˈi̱bac riqˈuin li rey Artajerjes chixjitbaleb laj judío li cuanqueb Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan aˈan queˈtzˈi̱bac laj Rehum ut laj Simsai laj tzˈi̱b rochbeneb laj rakol a̱tin joˈqueb ajcuiˈ li nequeˈtaklan saˈ xbe̱neb laj Persia, eb laj Erec, eb laj Babilonia ut eb laj Susa, laj elamita.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut rochbeneb ajcuiˈ li jalan chic tenamit li queˈtakla̱c chi cua̱nc saˈ li tenamit Samaria xban laj Asnapar li nim xcuanquil ut rochbeneb ajcuiˈ li queˈtakla̱c saˈ eb li naˈajej li cuanqueb jun pacˈal li nimaˈ Eufrates.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin naxye li hu li queˈxtakla riqˈuin li rey: —At rey Artajerjes, la̱o laj cˈanjel cha̱cuu li cuanco jun pacˈal li nimaˈ Eufrates, nakatakla xsahil a̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanauhak taxak at rey, nak eb laj judío li queˈel chak saˈ li tenamit cuancat cuiˈ, queˈcˈulun arin Jerusalén. Yo̱queb cuiˈchic chixyi̱banquil li tenamit aˈin laj kˈetol a̱tin li incˈaˈ useb xnaˈleb. Yo̱queb chixyi̱banquil li cimiento ut li tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanauhak taxak at rey, cui teˈxyi̱b cuiˈchic li tenamit aˈan, ut cui teˈxyi̱b cuiˈchic li tzˈac, incˈaˈ chic teˈxqˈue lix tojeb chi moco teˈxtoj a̱cue li cˈaˈru tento teˈxtoj cha̱cuu, at rey, ut nabal li tumin ta̱sachk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak la̱o aj cˈanjel cha̱cuu ut tojbilo a̱ban, incˈaˈ naru nak yal takil nak teˈxkˈet li chakˈrab li qˈuebil a̱ban. Joˈcan nak xkatzˈi̱ba li hu aˈin re xyebal a̱cue li cˈaˈru yo̱ chi cˈulma̱nc arin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Naru ta̱sicˈ saˈ eb li hu li xocbil a̱ban, li tzˈi̱banbil cuiˈ retalil li cˈaˈru quicˈulman chiruheb la̱ xeˈto̱nil yucuaˈ. Ta̱cuil saˈ li hu aˈan nak li tenamit Jerusalén, aˈan jun tenamit aj kˈetol a̱tin ut incˈaˈ useb xnaˈleb. Chˈaˈaj chokˈ a̱cue la̱at ut chokˈ reheb li tenamit. Xban nak incˈaˈ useb xnaˈleb, joˈcan nak quisacheˈ ruheb junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nakaye a̱cue, at rey, cui li tenamit Jerusalén ta̱yi̱ba̱k cuiˈchic, ut cui li tzˈac li sutsu cuiˈ li tenamit ta̱yi̱ba̱k cuiˈchic, li tenamit aˈin li cuanqueb jun pacˈal li nimaˈ incˈaˈ chic teˈcana̱k rubel la̱ cuanquil, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey quixsume lix huheb ut quixye reheb: —Yo̱quin chixtzˈi̱banquil li hu aˈin re laj Rehum li capitán ut re ajcuiˈ laj Simsai laj tzˈi̱b, ut reheb ajcuiˈ li rochbeneb li cuanqueb Samaria. Reheb ajcuiˈ chixjunileb li cuanqueb aran jun pacˈal li nimaˈ. Nintakla xsahil e̱chˈo̱l. Chicua̱nk taxak e̱riqˈuin li tuktu̱quil usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xeˈril xsaˈ li hu chi us chicuu li xetakla chak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xinqˈue li chakˈrab nak teˈxsicˈ saˈ li hu joˈ xeye. Xkatau nak najter li tenamit aˈan aj kˈetoleb a̱tin. Queˈxkˈet li ra̱tineb li rey ut queˈnumta saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li rey li queˈcuan aran Jerusalén kˈaxal ni̱nkeb xcuanquil. Queˈtaklan saˈ eb li naˈajej li cuanqueb jun pacˈal li nimaˈ. Ut queˈxqˈue xtojeb ut queˈxtoj rix li cˈaˈak re ru tento xtojbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ut anakcuan la̱ex te̱qˈue jun li chakˈrab re nak teˈxcanab cˈanjelac li cui̱nk aˈan ut incˈaˈ chic teˈxyi̱b li tenamit toj tinye reheb nak naru teˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheqˈuehak retal nak te̱ba̱nu chi us chixjunil. Incˈaˈ takacanabeb chi qˈui̱c li tenamit aˈan yal re teˈnumta̱k saˈ kabe̱n la̱o li cuanco saˈ kacuanquil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈril xsaˈ li hu li quixtakla li rey Artajerjes, laj Rehum, ut laj Simsai laj tzˈi̱b, joˈqueb ajcuiˈ li rochben, saˈ junpa̱t queˈco̱eb Jerusalén. Queˈxye reheb laj judío chi pue̱rs ut chi yo̱ xjoskˈileb nak tento teˈxcanab li cˈanjel li queˈxtiquib xba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈxcanab xyi̱banquil lix templo li Dios aran Jerusalén. Quicanaba̱c toj saˈ li xcab chihab roquic chokˈ rey laj Darío, lix reyeb laj Persia.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-3.html>&larr;</a>&nbsp;&nbsp;<font class=titleType><b>Ezra (4/10)</b></font>&nbsp;&nbsp;<a href=Simple-Ezra-5.html>&rarr;</a>
</td></tr></table>


</body></html>
