<html><head><title>
Psalms (59/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-58.html>&larr;</a>&nbsp;&nbsp;<font class=titleType><b>Psalms (59/150)</b></font>&nbsp;&nbsp;<a href=Simple-Psalms-60.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>At inDios, china̱col chiruheb li xicˈ nequeˈiloc cue. China̱col chiruheb li teˈraj numta̱c saˈ inbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>China̱col chiruheb li cui̱nk aˈin li numtajenak xma̱usilaleb. China̱col chiruheb xban nak aj camsineleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li cui̱nk cuanqueb xcuanquil yo̱queb chixsicˈbal chanru nak tineˈxcamsi. La̱in ma̱cˈaˈ yo̱quin. Ma̱cˈaˈ inma̱c. Abanan, at inDios, teˈraj incamsinquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, usta ma̱cˈaˈ inma̱c, teˈraj ru incamsinquil. Yo̱queb xcˈu̱banquil chanru nak tineˈxcamsi. Chacuil li cˈaˈru yo̱queb chixba̱nunquil cue, at Ka̱cuaˈ. Cha̱lkat chi junpa̱t ut cholina̱col.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at li kˈaxal nim a̱cuanquil. La̱at lix Dioseb laj Israel. China̱cuabi ut chaqˈueheb chixtojbaleb xma̱c li incˈaˈ nequeˈpa̱ban cha̱cuu. Ma̱cuil xtokˈoba̱leb ru li nequeˈyoˈoban ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rajlal ecuu nequeˈchal ut nequeˈxsuti li tenamit. Japjo̱queb re ut chanchaneb li tzˈiˈ nak oqueb re chi tiˈoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qˈue retal lix yibal ru li a̱tin nequeˈxye nak nequeˈhoboc. Saˈ joskˈil nequeˈxye, ¿Ma cuan junak ani ta̱sume̱nk chak ke? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱at, at Ka̱cuaˈ, yal ta̱seˈe li cˈaˈru nequeˈxba̱nu. Ta̱xuta̱nobresiheb xban nak incˈaˈ nequeˈpa̱ban cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>At inDios, kˈaxal cau ribeb li xicˈ nequeˈiloc cue. Abanan la̱in cau inchˈo̱l a̱cuiqˈuin. Ninnau nak la̱at tatcolok cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>At inDios, la̱in ninnau nak niquina̱ra ut ninnau ajcuiˈ nak la̱at tattenkˈa̱nk cue. La̱at tatqˈuehok cue chirilbal chanru nak ta̱sacheb xcuanquil li xicˈ nequeˈiloc cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at aj Colol ke, at Ka̱cuaˈ. Chacubsiheb xcuanquil li xicˈ nequeˈiloc cue ut riqˈuin taxak xnimal la̱ cuanquilal, ta̱chaˈchaˈi ruheb. Ma̱camsiheb re nak incˈaˈ ta̱sachk saˈ xchˈo̱leb li tenamit cˈaˈru xeˈxcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal nequeˈma̱cob riqˈuin li cˈaˈru nequeˈxye. Chasacheb ru xban lix nimobresinquil ribeb ut xban li ma̱usilal ut li ticˈtiˈ li na-el saˈ xtzˈu̱mal reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chasacheb riqˈuin la̱ joskˈil. Chasacheb chi junaj cua re nak chixjunileb teˈxqˈue retal nak la̱at li Dios li kˈaxal nim a̱cuanquil saˈ xbe̱neb laj Israel joˈ ajcuiˈ saˈ chixjunil li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal ecuu nequeˈchal li xicˈ nequeˈiloc cue ut nequeˈxsuti li tenamit. Japjo̱queb re ut chanchaneb li tzˈiˈ nak oqueb re chi tiˈoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chanchaneb li tzˈiˈ li nequeˈxbeni rib chixsicˈbal xtzacae̱mk. Ut cui ma̱cˈaˈ teˈxtau, teˈoc chi tzˈuyi̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱in tinbicha la̱ lokˈal xban nak kˈaxal nim la̱ cuanquil. Rajlal ekˈela tinqˈue a̱lokˈal xban la̱ cuuxta̱n xban nak la̱at nacatcoloc cue. Ut a̱cuiqˈuin nincol cuib nak cuanquin saˈ raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>At inDios, tinbicha̱nk re a̱lokˈoninquil xban nak la̱at nacatqˈuehoc incacuilal ut la̱at nacatcoloc cue. La̱at lin Dios li nacatrahoc cue.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-58.html>&larr;</a>&nbsp;&nbsp;<font class=titleType><b>Psalms (59/150)</b></font>&nbsp;&nbsp;<a href=Simple-Psalms-60.html>&rarr;</a>
</td></tr></table>


</body></html>
