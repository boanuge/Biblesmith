<html><head><title>
Numbers (24/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-23.html>&larr;</a>&nbsp;&nbsp;<font class=titleType><b>Numbers (24/36)</b></font>&nbsp;&nbsp;<a href=Simple-Numbers-25.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Balaam naxnau nak li Ka̱cuaˈ ta̱raj ta̱rosobtesiheb laj Israel. Joˈcan nak incˈaˈ chic co̱ chi kˈehi̱nc joˈ quixba̱nu xcaˈ sut. Quixsukˈisi ban rib ut qui-iloc saˈ li chaki chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quiril lix muheba̱leb laj Israel chi te̱p chˈutchˈu̱queb. Ut lix musikˈ li Ka̱cuaˈ quichal riqˈuin laj Balaam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Balaam quixye resil li cˈaˈru ta̱cˈulma̱nk. Quixye: —La̱in laj Balaam, li ralal laj Beor. Aˈan aˈin li cˈaˈru quicˈutbesi̱c chicuu xban li Dios.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Balaam quixye resil li cˈaˈru ta̱cˈulma̱nk. Quixye: —La̱in laj Balaam li quin-abin re li cˈaˈru quixye li Ka̱cuaˈ. La̱in quin-iloc re li visión li quixcˈutbesi li nimajcual Dios. La̱in quincubsi cuib chiru li Ka̱cuaˈ, ut aˈan quixcˈut li xya̱lal chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ xchˈinaˈusal le̱ muheba̱l la̱ex aj Israel. Kˈaxal chˈinaˈus li naˈajej li nequexcuan cuiˈ, la̱ex li ralal xcˈajol laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal nabal le̱ muheba̱l. Chanchaneb li rok haˈ ut chanchaneb li xnaˈaj li acui̱mk chire li nimaˈ. Chanchaneb li áloe aubil xban li Ka̱cuaˈ. Chanchaneb li cheˈ chacalteˈ li cuanqueb chire li nimaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cua̱nk tzˈakal lix haˈeb. Tzˈakalak lix haˈeb re teˈrucˈ ut re teˈxtˈakresi li racui̱mkeb. Ut nima̱k xcuanquil lix reyeb chiru lix cuanquil li rey Agag. Qˈuebilak xlokˈal lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ qui-isin reheb saˈ li naˈajej Egipto. Kˈaxal cau xmetzˈe̱uheb. Chanchan xmetzˈe̱u li bo̱yx li cuan saˈ qˈuicheˈ. Teˈnumta̱k saˈ xbe̱neb li xicˈ nequeˈiloc reheb. Teˈxtoki lix bakeleb ut teˈxcuteb riqˈuin lix tzimajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel chanchaneb li cakcoj. Nak nequeˈoc chi hila̱nc, ma̱ ani naru na-ajsin reheb. Osobtesinbilakeb li teˈxtzˈa̱ma rosobtesinquileb laj Israel. Ut tzˈekta̱nanbilakeb li teˈxtzˈa̱ma ma̱usilal saˈ xbe̱neb, chan laj Balaam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak quijoskˈoˈ laj Balac nak quirabi li quixye laj Balaam. Quixpokle li rukˈ ut quixye re laj Balaam: —Xatinbok re nak ta̱tzˈa̱ma ma̱usilal saˈ xbe̱neb li xicˈ nequeˈiloc cue. Abanan la̱at xatzˈa̱ma rosobtesinquileb oxib sut.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Elen arin saˈ junpa̱t. Sukˈin saˈ la̱ cuochoch. La̱in xinye nak tinqˈue a̱lokˈal. Abanan li Ka̱cuaˈ incˈaˈ xraj nak ta̱cˈul a̱lokˈal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Balaam quixye re: —¿Ma incˈaˈ ta biˈ xinye chi tzˈakal reheb la̱ takl nak xeˈcuulac cuiqˈuin?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xinye reheb: Usta tixqˈue cue li rochoch laj Balac nujenak riqˈuin plata ut oro, abanan ma̱cˈaˈ tinba̱nu injunes usta cha̱bil usta incˈaˈ. Incˈaˈ tinkˈet li ra̱tin li Dios. Caˈaj cuiˈ li cˈaˈru tixcˈut chicuu li Ka̱cuaˈ tinye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan xic cue saˈ lin tenamit. Abanan xbe̱n cua tinye a̱cue cˈaˈru teˈxba̱nu e̱re eb laj Israel saˈ eb li cutan chalen, chan laj Balaam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Balaam quixye resil li cˈaˈru ta̱cˈulma̱nk. Quixye: —La̱in laj Balaam, li ralal laj Beor. La̱in nacuil chi tzˈakal li cˈaˈru ta̱cˈulma̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quin-abin re li cˈaˈru quixye li Ka̱cuaˈ. La̱in li ninnaˈoc re xcˈaˈux li nimajcual Dios. La̱in li quin-iloc re li visión li quixcˈutbesi li nimajcual Dios. La̱in quincubsi cuib chiru li Ka̱cuaˈ ut aˈan quixcˈut li xya̱lal chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quicuil saˈ visión li cˈaˈru ta̱cˈulma̱nk saˈ xya̱nkeb laj Israel saˈ eb li cutan teˈcha̱lk. Ta̱cua̱nk jun li rey saˈ xya̱nkeb li ralal xcˈajol laj Jacob. Chanchanak jun li chahim. Ta̱numta̱k saˈ xbe̱neb li ralal xcˈajol laj Moab ut tixsach ruheb li ralal xcˈajol laj Set.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel teˈnumta̱k saˈ xbe̱neb laj Edom. Teˈnumta̱k saˈ xbe̱neb laj Seir li xicˈ nequeˈiloc reheb. Ut ta̱nima̱nk xcuanquileb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun li kˈaxal nim xcuanquil ta̱cua̱nk saˈ xya̱nkeb li ralal xcˈajol laj Jacob. Ut aˈan ta̱numta̱k saˈ xbe̱neb li xicˈ nequeˈiloc re ut aˈan ta̱sachok reheb li tenamit li joˈ qˈuial teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Balaam qui-iloc saˈ xjayal lix tenamit laj Amalec ut quixye li cˈaˈru teˈxcˈul. Quixye: —Laj Amalec, aˈan li kˈaxal nim xcuanquil saˈ xya̱nkeb li xni̱nkal ru tenamit. Abanan ta̱sachekˈ ru chi junaj cua.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak qui-iloc saˈ xjayal lix tenamiteb laj ceneo laj Balaam quixye li cˈaˈru teˈxcˈul eb aˈan. Quixye: —La̱ex aj ceneo, quecauresi chi us le̱ naˈaj ut saˈ xbe̱n ni̱nki pec cuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb laj Asiria teˈnumta̱k saˈ e̱be̱n la̱ex aj ceneo ut texcˈam chi pre̱xil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ laj Balaam: —¿Ani ta biˈ ta̱ru̱k ta̱colekˈ nak li Dios tixba̱nu li cˈaˈak re ru aˈin?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈcha̱lk chak Quitim saˈ eb li jucub ut teˈxrahobtesiheb laj Asiria ut teˈxrahobtesiheb ajcuiˈ li ralal xcˈajol laj Heber. Abanan eb laj Quitim teˈsachekˈ ajcuiˈ ruheb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirix aˈan laj Balaam quisukˈi saˈ xtenamit. Joˈcan ajcuiˈ laj Balac quisukˈi saˈ li rochoch.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-23.html>&larr;</a>&nbsp;&nbsp;<font class=titleType><b>Numbers (24/36)</b></font>&nbsp;&nbsp;<a href=Simple-Numbers-25.html>&rarr;</a>
</td></tr></table>


</body></html>
