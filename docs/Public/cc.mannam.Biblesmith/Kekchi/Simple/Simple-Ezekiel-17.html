<html><head><title>
Ezekiel (17/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-16.html>&larr;</a>&nbsp;&nbsp;<font class=titleType><b>Ezekiel (17/48)</b></font>&nbsp;&nbsp;<a href=Simple-Ezekiel-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ta̱serakˈi jun li jaljo̱quil ru a̱tin reheb li ralal xcˈajol laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb chi joˈcaˈin: aˈan aˈin li naxye li nimajcual Dios. Quicuulac Líbano jun li nimla xul tˈiu xcˈabaˈ. Najt rok lix xicˈ ut nabal pa̱y ru lix color. Kˈaxal cau narupupic. Quixchap lix kˈunal saˈ li ruˈuj jun li nimla chacalteˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixtok li ruˈuj li cheˈ ut quixcˈam toj saˈ lix chˈochˈeb laj yaconel ut aran quirau saˈ lix tenamiteb laj Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Co̱ cuiˈchic Israel ut quixcˈam ajcuiˈ li riyajil li cˈam li cuan saˈ li tenamit Israel ut quirau saˈ li cha̱bil chˈochˈ chire li nimaˈ re nak ta̱qˈui̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quimok li iyaj. Incˈaˈ najt xteram quicuulac, abanan nabal li rukˈ qui-el. Eb li rukˈ queˈxhel rib saˈ xjayal li tenamit li cuan cuiˈ li tˈiu. Ut lix xeˈ co̱ saˈ li chˈochˈ. Nabal li rukˈ ut nabal ajcuiˈ lix xak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cuan jun chic li xul tˈiu li xchal saˈ jun chic tenamit li cuan saˈ li sur. Co̱ Israel. Nabal lix xicˈ ut cau narupupic. Lix xeˈ li acui̱mk joˈ ajcuiˈ li rukˈ queˈxhel rib saˈ xjayal li cuan cuiˈ li tˈiu jun chic re nak li tˈiu aˈan tixtˈakresi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li jun to̱n chi acui̱mk aˈan ac aubil saˈ cha̱bil chˈochˈ chire li nimaˈ re nak chˈinaˈus ta̱qˈui̱k ut tixhel rib li rukˈ ut tixqˈue li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye cue: —Ta̱ye reheb nak joˈcaˈin xye li Ka̱cuaˈ: ¿Ma tixchap ta biˈ chic xxeˈ? ¿Ma incˈaˈ ta biˈ ta̱michˈekˈ lix xeˈ xban li tˈiu li xchal saˈ li este ut ta̱sachekˈ li ru ut ta̱chakik? Chixjunil lix xak li toj rax ru teˈchakik. Ut eb li teˈmichˈok re moco nabalakeb ta, chi moco cauhakeb ta xmetzˈe̱uheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma us ta biˈ ta̱e̱lk li acui̱mk aˈin? ¿Ma incˈaˈ ta biˈ ta̱chakik chi junaj cua xban li tikcual ikˈ li ta̱cha̱lk saˈ li este? Usta rax raxak ru ta̱chakik saˈ xnaˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac cuiˈchic cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Patzˈ reheb laj Israel li kˈaxal kˈetkˈeteb ma xeˈxtau ru li jaljo̱quil ru a̱tin li xaye reheb. Ye reheb nak aˈan aˈin lix ya̱lal. Lix reyeb laj Babilonia quicuulac Jerusalén ut quixcˈam toj Babilonia li rey rochbeneb li nequeˈtenkˈan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixcˈam ajcuiˈ jun reheb li ralal li rey li cuan xcuanquil ut quixba̱nu li contrato riqˈuin. Quixpuersi ru chixba̱nunquil li juramento nak tixba̱nu li cˈaˈru quixye saˈ li contrato. Ut quixcˈameb ajcuiˈ chirix li cui̱nk li cauheb rib li cuanqueb Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxba̱nu chi joˈcan re xcubsinquil xcuanquileb li ralal xcˈajol laj Judá re nak incˈaˈ chic teˈcua̱nk joˈ jun tenamit. Caˈaj cuiˈ riqˈuin xba̱nunquil li cˈaˈru queˈxyechiˈi saˈ li contrato naru nequeˈcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan lix reyeb laj Judá quixkˈetkˈeti rib chiru lix reyeb laj Babilonia. Ut quixtaklaheb lix takl Egipto chixsicˈbaleb li cacua̱y ut nabaleb li soldados. ¿Ma ta̱ru̱k ta biˈ tixba̱nu li cˈaˈru naxcˈoxla xba̱nunquil lix reyeb laj Judá? ¿Ma ta̱ru̱k ta biˈ tixcol rib nak ac xkˈet li cˈaˈru quixye saˈ li contrato?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li yoˈyo̱quil Dios ninye nak relic chi ya̱l lix reyeb laj Judá ta̱ca̱mk aran Babilonia xban nak incˈaˈ quixba̱nu li quixye saˈ li contrato. Quixtzˈekta̱na li juramento li quixba̱nu riqˈuin lix reyeb laj Babilonia li quiqˈuehoc re saˈ lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix reyeb laj Egipto ma̱cˈaˈ tixba̱nu re xtenkˈanquileb usta tixtakla nabal li soldado chi pletic. Incˈaˈ teˈxcuy nak eb laj Babilonia teˈxyi̱b lix takleba̱l chixjun sutam li tenamit re teˈoc Jerusalén chixcamsinquileb nabaleb laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix reyeb laj Judá quixtzˈekta̱na li juramento li quixba̱nu ut quixkˈet li contrato nak quixba̱nu chixjunil li cˈaˈak re ru aˈin. Joˈcan nak moco naru ta tixcol rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li yoˈyo̱quil Dios ninye nak relic chi ya̱l la̱in tinqˈue chixtojbal lix ma̱c xban nak quixtzˈekta̱na li contrato li quixba̱nu cuiqˈuin riqˈuin juramento.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈue chixtojbal lix ma̱c xban nak quinixtzˈekta̱na. Chanchan nak tinchap aˈan saˈ lin raˈal nak tincanab chi cˈamecˈ Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li yo̱keb chi e̱lelic rochbeneb lix soldado teˈcamsi̱k. Eb li incˈaˈ teˈcamsi̱k teˈjeqˈui̱k ruheb yalak bar. Ut riqˈuin aˈan te̱qˈue retal nak la̱in li Ka̱cuaˈ quinyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li naxye li nimajcual Dios: —La̱in tinchap li ruˈuj jun li chacalteˈ najt xteram. Tinchˈot lix kˈunal saˈ ruˈuj ut tincuau saˈ xbe̱n jun li tzu̱l najt xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tincuau aran Israel saˈ li tzu̱l li kˈaxal najt xteram. Cha̱bilak li chacalteˈ aˈan ut nabalak li rukˈ ut ta̱uchi̱nk ajcuiˈ. Qˈuila pa̱y ru li xul li nequeˈrupupic teˈxyi̱b lix soqueb saˈ li rukˈ li cheˈ ut teˈxcol ribeb saˈ lix mu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li cheˈ li cuanqueb saˈ li qˈuicheˈ teˈxnau nak la̱in nintˈaneb li cheˈ li najt xteram ut ninqˈue chi qˈui̱c li cocˈ rokeb. La̱in ninchakihobresiheb li cheˈ li rax ru ut ninqˈueheb chi raxocˈ li chaki. La̱in li Ka̱cuaˈ quinyehoc re aˈin ut la̱in ninba̱nu li cˈaˈru ninye.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-16.html>&larr;</a>&nbsp;&nbsp;<font class=titleType><b>Ezekiel (17/48)</b></font>&nbsp;&nbsp;<a href=Simple-Ezekiel-18.html>&rarr;</a>
</td></tr></table>


</body></html>
