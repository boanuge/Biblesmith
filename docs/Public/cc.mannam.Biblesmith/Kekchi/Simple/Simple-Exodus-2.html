<html><head><title>
Exodus (2/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-1.html>&larr;</a>&nbsp;&nbsp;<font class=titleType><b>Exodus (2/40)</b></font>&nbsp;&nbsp;<a href=Simple-Exodus-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun li cui̱nk xcomoneb li ri xmam laj Leví quixsicˈ rixakil. Xcomoneb ajcuiˈ li ralal xcˈajol laj Leví li ixk li quixsicˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rixakil quicana chi yaj aj ixk. Quicuan jun xcˈulaˈal te̱lom. Quiril nak cˈajoˈ xchakˈal ru li cˈulaˈal ut quixmuk oxib po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak incˈaˈ chic quiru xmukbal li cˈulaˈal, li naˈbej quixyi̱b jun li chacach riqˈuin li bayal. Quixtzˈap ru li chacach riqˈuin jun li ban asfalto xcˈabaˈ joˈ ajcuiˈ lix kˈol li cheˈ brea re nak incˈaˈ ta̱oc li haˈ chi saˈ. Quixqˈue li cˈulaˈal saˈ li chacach. Tojoˈnak coxcanab chak saˈ nimaˈ bar cuiˈ cuan li caxlan aj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ranab li cˈulaˈal najt caˈchˈin quixqˈue rib riqˈuin li cˈulaˈal ut yo̱ chixcˈacˈalenquil re nak ma̱cˈaˈ tixcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix rabin laj Faraón quicuulac chi ati̱nc saˈ nimaˈ rochbeneb lix mo̱s ixk. Nak yo̱queb chi be̱c chire li nimaˈ, lix rabin laj Faraón quiril li chacach saˈ xya̱nk li caxlan aj ut quixtakla jun lix mo̱s ixk chixxocbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix rabin laj Faraón quixte li chacach ut quiril li cˈulaˈal. Quiril xtokˈoba̱l ru nak yo̱ chi ya̱bac ut quixye: —Li chˈina te̱lom aˈin xcomoneb tana laj Hebreo, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ranab li cˈulaˈal quijiloc chi xcˈatk lix rabin laj Faraón ut quixye re: —¿Ma ta̱cuaj tinsicˈ chak junak ixk aj Hebreo re tixqˈuiresi li cˈulaˈal aˈin chokˈ a̱cue? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix rabin laj Faraón quixye re: —Ayu. Sicˈ chak.— Ut li xkaˈal co̱ xbokbal lix naˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quicuulac li ixk, lix rabin laj Faraón quixye re: —Cˈam ut ta̱qˈuiresi li cˈulaˈal aˈin chokˈ cue. La̱in tatintoj, chan. Ut li naˈbej quixcˈam li cˈulaˈal ut quixqˈuiresi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac nim chic, quixcˈam li chˈina al riqˈuin lix rabin laj Faraón ut aran quicana joˈ tzˈakal re. Lix rabin laj Faraón quixye: —Li chˈina al aˈin aj Moisés xcˈabaˈ xban nak la̱in xcuisi saˈ li haˈ, chan. (Saˈ ra̱tinoba̱leb laj Hebreo li cˈabaˈej Moisés naraj naxye “isinbil saˈ li haˈ”.)</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quicui̱nkiloˈ. Saˈ jun li cutan co̱ chirilbaleb li ras ri̱tzˈin ut quiril nak ra yo̱queb chixcˈulbal. Quiril jun li cui̱nk aj Egipto yo̱ chixsacˈbal jun aj Hebreo rech tenamitil laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés qui-iloc chirix ut chi caˈ pacˈalil. Quiril nak ma̱ jun chic cuan aran ut quixcamsi laj Egipto. Aran quixmuk saˈ li samaib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ cuulajak chic laj Moisés qui-el cuiˈchic chi be̱c ut quiril cuib aj Hebreo yo̱queb chi pletic. Quixye re li jun li quipaltoˈ: —¿Cˈaˈut nak yo̱cat chixsacˈbal la̱ cuech cristianil?—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aˈan quichakˈoc ut quixye re: —Ut la̱at, ¿ani xqˈuehoc a̱cue chi takla̱nc saˈ kabe̱n? ¿Ma tina̱camsi la̱in joˈ nak xacamsi laj Egipto? chan. Tojoˈnak laj Moisés quixucuac ut quixye saˈ xchˈo̱l: —Xnauman peˈ li cˈaˈru xinba̱nu.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuulac resil aˈin riqˈuin laj Faraón ut quixcamsi raj laj Moisés. Ut laj Moisés quie̱lelic saˈ junpa̱t chiru laj Faraón. Co̱ saˈ li tenamit Madián xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aran coxtau jun li becbil haˈ ut coxchunla̱k aran. Laj tij saˈ li tenamit Madián cuukub lix rabin cuan. Eb aˈan queˈcuulac chirisinquil li haˈ re nak teˈxbutˈ xnaˈajeb rucˈa lix queto̱mk lix yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈcuulac jalan chic laj ilol xul, queˈra̱linaheb li xkaˈal chire li haˈ. Laj Moisés quicuacli chixtenkˈanquileb li xkaˈal chixqˈuebal rucˈaheb li queto̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li xkaˈal queˈsukˈi saˈ rochocheb. Lix yucuaˈ aj Reuel xcˈabaˈ. Aˈan quixpatzˈ reheb: —¿Cˈaˈut nak saˈ junpa̱t xexsukˈi chak anakcuan?— chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan queˈchakˈoc ut queˈxye re: —Jun li cui̱nk aj Egipto xoxcol chiruheb laj ilol xul. Aˈan ajcuiˈ x-isin re li haˈ ut xqˈue rucˈaheb li kaqueto̱mk, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Reuel quixye reheb lix rabin: —¿Bar cuan li cui̱nk aˈan? ¿Cˈaˈut nak xecanab chak aran? Ayukex, bokomak chak re nak ta̱cuaˈak kiqˈuin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quicuulac ut aran quicana saˈ rochoch laj Reuel. Laj Reuel quixsumub lix Séfora lix rabin riqˈuin laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quicuan jun li ralal riqˈuin lix Séfora. Quixye: —La̱in jalan intenamit. Ma̱cuaˈin aj arin. Joˈcan nak tinqˈue aj Gersón chokˈ xcˈabaˈ.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac xnumeˈ chic nabal cutan nak quicam lix reyeb laj Egipto. Eb laj Israel japjo̱queb re xban li raylal yo̱queb chixcˈulbal joˈ rahobtesinbil mo̱s. Li Dios quirabi nak yo̱queb chi kˈoko̱nc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak li Dios quirabi nak yo̱queb chi kˈoko̱nc, quijulticoˈ re li usilal li quixyechiˈi chak reheb laj Abraham, laj Isaac ut laj Jacob junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixqˈue retal li raylal li yo̱queb chixcˈulbal eb laj Israel ut quiril xtokˈoba̱l ruheb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-1.html>&larr;</a>&nbsp;&nbsp;<font class=titleType><b>Exodus (2/40)</b></font>&nbsp;&nbsp;<a href=Simple-Exodus-3.html>&rarr;</a>
</td></tr></table>


</body></html>
