<html><head><title>
Genesis (9/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-8.html>&larr;</a>&nbsp;&nbsp;<font class=titleType><b>Genesis (9/50)</b></font>&nbsp;&nbsp;<a href=Simple-Genesis-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quirosobtesi laj Noé joˈ eb ajcuiˈ li ralal. Ut quixye reheb: —Chicua̱nk e̱cocˈal ut chexnabalokˈ toj retal texta̱mk saˈ chixjunil li ruchichˈochˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Chixjunileb li xul li cuanqueb saˈ ruchichˈochˈ teˈxucua̱nk e̱ru. Teˈxucuak li xul li nequeˈbe̱c saˈ chˈochˈ, joˈ ajcuiˈ li xul li nequeˈrupupic, joˈ eb ajcuiˈ li car li cuanqueb saˈ li haˈ, xban nak la̱at chic ta̱cua̱nk a̱cuanquil saˈ xbe̱neb chixjunileb li xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xinqˈue e̱re chixjunil li acui̱mk chokˈ re e̱tzacae̱mk. Anakcuan tinqˈue ajcuiˈ e̱re chixjunil li xul. Chixjunil li cˈaˈak re ru tinqˈue chokˈ re e̱tzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan la̱ex incˈaˈ naru te̱tiu li tib cui incˈaˈ nequerisi chi us lix quiqˈuel xban nak aˈ lix quiqˈuel, aˈan naqˈuehoc re lix yuˈam, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye ajcuiˈ reheb: —Relic chi ya̱l tinye e̱re, cui junak tixcamsi li ras ri̱tzˈin, tento nak ta̱cua̱nk re̱kaj. Cui junak xul tixcamsi junak cristian, tento ajcuiˈ nak ta̱camsi̱k li xul. Ut cui junak cristian tixcamsi junak ras ri̱tzˈin, tento nak ta̱camsi̱k ajcuiˈ aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani tixcamsi junak ras ri̱tzˈin, ta̱camsi̱k ajcuiˈ aˈan. Xinye aˈin xban nak la̱in quinyoˈobtesi li cui̱nk joˈ li cuiloba̱l la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chicua̱nk nabal le̱ cocˈal ut chexqˈuia̱nk. Chexta̱mk ut chexnabalokˈ saˈ ruchichˈochˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak li Dios yo̱ chi a̱tinac riqˈuin laj Noé ut riqˈuineb li ralal, quixye ajcuiˈ reheb:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Abihomak li cˈaˈru tinye e̱re. La̱in tinba̱nu jun li contrato e̱riqˈuin la̱ex ut riqˈuineb ajcuiˈ le̱ ralal e̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut tinba̱nu ajcuiˈ li contrato riqˈuineb chixjunileb li xul. Tinba̱nu riqˈuineb li xul li nequeˈrupupic ut li queto̱mk joˈ ajcuiˈ li cuanqueb saˈ qˈuicheˈ. Tinba̱nu li contrato riqˈuineb chixjunileb li xul li queˈel saˈ li jucub cab.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye ajcuiˈ: —La̱in tinxakab xcuanquil li contrato li tinba̱nu e̱riqˈuin. Ma̱ jun sut chic tinsach ruheb li cristian ut eb li xul riqˈuin butˈi haˈ. Incˈaˈ chic ta̱osokˈ li ruchichˈochˈ riqˈuin butˈi haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue jun retalil li contrato li tinba̱nu e̱riqˈuin ut riqˈuineb le̱ ralal e̱cˈajol joˈ ajcuiˈ riqˈuineb chixjunileb li xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue li xo̱quikˈab chiru li choxa. Aˈan li retalil li xinyechiˈi e̱re ut re li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tintakla chak li chok saˈ xbe̱n li ruchichˈochˈ ut la̱ex te̱ril nak ta̱cˈutu̱nk li xo̱quikˈab saˈ li chok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Relic chi ya̱l nak cua̱nk junelic saˈ inchˈo̱l li cˈaˈru xinyechiˈi e̱re la̱ex joˈ ajcuiˈ reheb li xul. Ma̱ jun sut chic teˈosokˈ chixjunileb li cuanqueb saˈ ruchichˈochˈ riqˈuin butˈi haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak tincuil li xo̱quikˈab saˈ li chok, junelic ta̱julticokˈ cue li cˈaˈru quinyechiˈi chak e̱re joˈ ajcuiˈ reheb li xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li xo̱quikˈab, aˈan li retalil li contrato xinyechiˈi chak e̱re joˈ ajcuiˈ reheb li xul, chan li Dios nak quia̱tinac riqˈuin laj Noé.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal laj Noé li queˈel saˈ li jucub cab, aˈaneb aˈin: laj Sem, laj Cam, ut laj Jafet. Laj Cam, aˈan lix yucuaˈ laj Canaán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut riqˈuineb li oxib chi ralal laj Noé, queˈtam li cristian saˈ chixjunil li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Noé qui-oc chixtrabajinquil li chˈochˈ. Nabal to̱n li uvas li quirau saˈ li chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Noé quirucˈ li vino, li yi̱banbil riqˈuin lix yaˈal li uvas ut quicala. Tˈantˈo quicana saˈ lix muheba̱l chi tˈustˈu xban xcalajic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Cam, xyucuaˈ laj Canaán, coxtau chi tˈustˈu lix yucuaˈ. Co̱ chirix li muheba̱l chixyebal reheb li ras li cˈaˈru quiril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Sem ut laj Jafet queˈxcˈam chi helho saˈ xbe̱neb lix tel jun li tˈicr re nak teˈxhel saˈ xbe̱n lix yucuaˈeb. Queˈoc chi kˈa̱jel ix ut yo̱queb chi iloc chiru re nak incˈaˈ teˈril lix yucuaˈeb chi tˈustˈu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Noé qui-aj ru ut quinumeˈ lix calajic. Ut quixqˈue retal li cˈaˈru qui-ux re xban laj Cam li i̱tzˈinbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Noé quixye: —Tzˈekta̱nanbil taxak chi junaj cua laj Canaán rochbeneb li ralal xcˈajol ut cheˈcana̱k ta chokˈ rahobtesinbil mo̱s riqˈuineb li asbej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan aˈ taxak li Ka̱cuaˈ Dios chi-osobtesi̱nk re laj Sem, joˈ eb ajcuiˈ li ralal xcˈajol. Ut laj Canaán rochbeneb li ralal xcˈajol teˈcana̱k chokˈ rahobtesinbil mo̱s.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ: —Li Dios chixnimobresi xcuanquil laj Jafet ut chixqˈue taxak nabal li ralal xcˈajol. Ut eb aˈan cheˈcua̱nk saˈ lix muheba̱leb li ralal xcˈajol laj Sem. Li ralal xcˈajol laj Canaán cheˈcana̱k chokˈ rahobtesinbil mo̱s riqˈuineb li ralal xcˈajol laj Sem, chan laj Noé.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xnumeˈ li butˈi haˈ, laj Noé quixba̱nu oxib ciento riqˈuin mero ciento (350) chihab chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bele̱b ciento riqˈuin mero ciento (950) chihab cuan re laj Noé nak quicam.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-8.html>&larr;</a>&nbsp;&nbsp;<font class=titleType><b>Genesis (9/50)</b></font>&nbsp;&nbsp;<a href=Simple-Genesis-10.html>&rarr;</a>
</td></tr></table>


</body></html>
