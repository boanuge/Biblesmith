<html><head><title>
Haggai (2/2)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Haggai-1.html>&larr;</a>&nbsp;&nbsp;<font class=titleType><b>Haggai (2/2)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun xcaˈcˈa̱l xbe li xcuuk po re li chihab aˈan nak quia̱tinac cuiˈchic li Dios riqˈuin li profeta Hageo ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Tat-a̱tinak riqˈuineb laj Zorobabel li ralal laj Salatiel, ut laj Josué li ralal laj Josadac, joˈqueb ajcuiˈ li tenamit ut ta̱ye reheb chi joˈcaˈin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>“¿Ma toj cuan saˈ e̱ya̱nk qui-iloc re lin templo junxil? ¿Ma jultic e̱re nak cˈajoˈ xchˈinaˈusal nak quicuan? ¿Ma nacuulac ta biˈ che̱ru lin templo chanru nak cuan anakcuan? ¿Ma incˈaˈ ta biˈ nequeril nak ma̱cˈaˈ chic xchˈinaˈusal joˈ junxil?”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan, cacuubresi a̱chˈo̱l, at Zorobabel. Cacuubresi ajcuiˈ a̱chˈo̱l la̱at at Josué li xbe̱nil aj tij. Cacuubresihomak e̱chˈo̱l che̱junilex li cuanquex arin ut chexcˈanjelak ut la̱in cua̱nkin e̱riqˈuin, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quex-el chak aran Egipto, la̱in quinye e̱re nak cua̱nkin e̱riqˈuin. Ut chalen anakcuan cuanquin e̱riqˈuin. Joˈcan nak mexxucuac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulac re xkˈehil nak la̱in tincuecˈasi saˈ xnaˈaj li choxa ut li ruchichˈochˈ ut li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sicsotkeb xban xxiuheb chixjunileb li xni̱nkal ru tenamit ut teˈxcˈam chak arin saˈ lin templo lix biomaleb ut ta̱nujak lin templo riqˈuin lin lokˈal, chan li Ka̱cuaˈ Dios li kˈaxal nim xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li plata ut li oro li cuan saˈ ruchichˈochˈ cue la̱in, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li templo li te̱yi̱b la̱ex aˈanak li kˈaxal lokˈ chiru li quicuan junxil. Ut tinqˈueheb chi cua̱nc saˈ tuktu̱quil usilal li cuanqueb saˈ li naˈajej aˈin, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱hib xcaˈcˈa̱l xbe li xbele li po re li xcab chihab roquic chokˈ rey laj Darío nak li Ka̱cuaˈ quia̱tinac cuiˈchic riqˈuin li profeta Hageo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye re nak saˈ xcˈabaˈ li nimajcual Dios tixpatzˈ reheb laj tij chirix li chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak aj tij tixcˈam li mayejanbil tib saˈ lix tˈicr ut cui lix tˈicr ta̱nak saˈ xbe̱n li caxlan cua, malaj ut saˈ li vino, malaj ut saˈ li aceite, malaj ut saˈ xbe̱n cˈaˈ chic re ru chi tzacae̱mk, ¿ma santobresinbilak chic ta̱cana̱k li tzacae̱mk li quinak cuiˈ? chan. Ut eb laj tij queˈchakˈoc ut queˈxye nak incˈaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Hageo quixpatzˈ cuiˈchic reheb ut quixye: —Cui cuan junak ac xmux rib riqˈuin xchˈeˈbal junak li camenak ut cui tixchˈeˈ li cˈaˈ re ru chi tzacae̱mk, ¿ma muxbil chic ru ta̱cana̱k li tzacae̱mk? chan. Ut eb laj tij queˈchakˈoc ut queˈxye: —Muxbil chic ru ta̱cana̱k, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quichakˈoc laj Hageo ut quixye reheb: —Joˈcan eb ajcuiˈ li tenamit aˈin chicuu, chan li nimajcual Dios. —Chixjunil li cˈaˈru nequeˈxba̱nu ut li cˈaˈru nequeˈxmayeja chicuu ac muxbil ru, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chalen anakcuan cˈoxlahomak chi us li cˈaˈru xecˈul nak toj ma̱jiˈ nequetiquib xyi̱banquil lin templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak toj ma̱jiˈ xetiquib xyi̱banquil li templo, saˈ e̱chˈo̱l la̱ex nak junmay coxtal li ru le̱ trigo te̱xoc, abanan laje̱b ajcuiˈ x-el. Ut nak oc e̱re xyatzˈbal ru le̱ uvas, xecˈoxla nak te̱cˈul mero ciento cuc li xyaˈal. Abanan junmay ajcuiˈ x-el.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quinsach ru le̱ racui̱mk nak quintakla li tikcual ikˈ ut quintakla ajcuiˈ li hab chi nabal toj retal quikˈa le̱ racui̱mk ut quintakla ajcuiˈ li sakbach toj retal qui-osoˈ le̱ racui̱mk, ut quicana chi ma̱cˈaˈ rajbal li trabaj queba̱nu. Abanan incˈaˈ xejal e̱cˈaˈux ut incˈaˈ ajcuiˈ xexsukˈi cuiqˈuin, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Qˈuehomak retal anakcuan. Ca̱hib xcaˈcˈa̱l xbe li xbele po nak xechoy xqˈuebal lix cimiento lin templo, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qˈuehomak retal chi us. ¿Ma cuan ta biˈ ru le̱ racui̱mk xocxo e̱ban? ¿Ma cuan ta biˈ ru li uvas? ¿Ma cuan ta biˈ ru li xto̱nal li higo? Ut, ¿ma cuan ta biˈ ru li granado? Ut ¿ma x-atzˈumac ta biˈ li cheˈ olivo? Usta ma̱cˈaˈ chixjunil aˈan, abanan chalen anakcuan texcuosobtesi, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ ajcuiˈ li cutan aˈan, saˈ li ca̱hib xcaˈcˈa̱l xbe li xbele po, quia̱tinac cuiˈchic li Dios riqˈuin li profeta Hageo ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Tat-a̱tinak cuiˈchic riqˈuin laj Zorobabel li gobernador re Judá, ut ta̱ye re nak la̱in tincuecˈasi saˈ xnaˈaj li choxa ut li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincuisiheb saˈ lix naˈajeb li rey ut tincuisi xcuanquileb li xni̱nkal ru tenamit ut tinsach ruheb. Tinsach ru lix carruajeb re pletic ut chixjunileb li nequeˈxic chi saˈ. Ut tincamsiheb lix cacua̱y joˈqueb ajcuiˈ li nequeˈxic chirixeb. Ut xjuneseb teˈxcamsi ribeb chi ribileb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ li kˈaxal nim xcuanquil quixye re laj Zorobabel: —Saˈ li cutan aˈan la̱in tin-ilok a̱cue, at Zorobabel, ralalat laj Salatiel. Sicˈbil a̱cuu inban, la̱at laj cˈanjel chicuu. Raro̱cat inban joˈ lin matkˈab re xba̱nunquil sellar, chan li nimajcual Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Haggai-1.html>&larr;</a>&nbsp;&nbsp;<font class=titleType><b>Haggai (2/2)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
