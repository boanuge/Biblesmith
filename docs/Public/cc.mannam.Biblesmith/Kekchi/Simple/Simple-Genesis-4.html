<html><head><title>
Genesis (4/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-3.html>&larr;</a>&nbsp;&nbsp;<font class=titleType><b>Genesis (4/50)</b></font>&nbsp;&nbsp;<a href=Simple-Genesis-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Adán quicuan riqˈuin lix Eva. Ut lix Eva quicana chi yaj aj ixk. Nak quiyoˈla li cˈulaˈal, aj Caín queˈxqˈue chokˈ xcˈabaˈ. Lix Eva quixye: —Saˈ xcˈabaˈ li Ka̱cuaˈ Dios cuan jun lin chˈina al, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan quicuan jun chic lix cˈulaˈal aj Abel xcˈabaˈ. Laj Abel, aˈan aj qˈuirisihom carner ut laj Caín, aˈan aj acuinel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuulac xkˈehil nak quixqˈue lix mayej laj Caín chiru li Ka̱cuaˈ Dios. Lix mayej, aˈan ru li racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Abel quixqˈue ajcuiˈ chokˈ xmayej li xbe̱n ral lix carner. Quixsicˈ ru li kˈaxal cha̱bil saˈ xya̱nkeb. Ut li Ka̱cuaˈ Dios quisahoˈ saˈ xchˈo̱l riqˈuin laj Abel ut quixcˈul lix mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan incˈaˈ quisahoˈ xchˈo̱l riqˈuin laj Caín ut incˈaˈ quixcˈul lix mayej. Cˈajoˈ nak quijoskˈoˈ laj Caín ut quipoˈ li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye: —¿Cˈaˈut nak yo̱ a̱joskˈil, Caín? ¿Cˈaˈut nak joskˈ la̱ cuu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma incˈaˈ ta biˈ ta̱qˈuehekˈ a̱lokˈal cui us ta̱ba̱nu? Cui incˈaˈ us ta̱ba̱nu, yo̱cat xqˈuebal a̱cuib chi a̱le̱c ut li ma̱c ta̱numta̱k saˈ a̱be̱n. Abanan cua̱nk raj a̱cuanquil re nak la̱at tatnumta̱k saˈ xbe̱n li ma̱c, chan li Dios re laj Caín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ jun li cutan laj Caín quixye re li ri̱tzˈin: —Yoˈo saˈ cˈaleba̱l, chan re. Ut nak ac cuanqueb saˈ li cˈaleba̱l laj Caín quixcamsi laj Abel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye re laj Caín: —¿Bar cuan la̱ cui̱tzˈin?— Laj Caín quixye: —Incˈaˈ ninnau. ¿Ma la̱in ta biˈ aj ilol re li cui̱tzˈin? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye ajcuiˈ re: —¿Cˈaˈru xaba̱nu? Lix quiqˈuel la̱ cui̱tzˈin xahoy chiru chˈochˈ yo̱ chi kˈoko̱nc chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan tzˈekta̱nanbilakat xban li chˈochˈ x-ucˈac re lix quiqˈuel la̱ cui̱tzˈin xacamsi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ta̱trabaji li chˈochˈ, incˈaˈ chic ta̱u̱chi̱nk la̱ cuacui̱mk. Ta̱beni a̱cuib saˈ xbe̱n li ruchichˈochˈ. Yalak bar a̱cue a̱cuu. Ut ma̱ jaruj tathila̱nk, chan li Dios re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye laj Caín re li Ka̱cuaˈ Dios: —Kˈaxal ra xtojbal rix li ma̱c li xinba̱nu. Ma̱min tincuy.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xina̱cuisi saˈ li naˈajej aˈin ut incˈaˈ chic tina̱cuil. Junes xbeninquil cuib aj chic tinba̱nu saˈ ruchichˈochˈ. Ut yalak ani ta̱taˈok cue, tinixcamsi, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye re: —Li ani ta̱camsi̱nk a̱cue, aˈan cuukub sut xtojbal rix lix ma̱c tinqˈue, chan. Chirix aˈan li Dios quixqˈue jun li retalil laj Caín re nak yalak ani ta̱taˈok re incˈaˈ tixcamsi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Qui-el laj Caín chiru li Ka̱cuaˈ Dios. Ut co̱ chi cua̱nc saˈ jun li naˈajej Nod xcˈabaˈ li cuan saˈ releb sakˈe re li Edén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Caín quicuan riqˈuin li rixakil. Li ixk aˈan quicana chi yaj aj ixk. Lix cˈulaˈal li quiyoˈla, aj Enoc queˈxqˈue chokˈ xcˈabaˈ. Laj Caín quixyi̱b jun li tenamit ut Enoc quixqˈue chokˈ xcˈabaˈ li tenamit xban nak aˈan xcˈabaˈ li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Enoc quicuan jun ralal aj Irad xcˈabaˈ. Laj Irad, aˈan xyucuaˈ laj Mehujael; ut laj Mehujael, aˈan xyucuaˈ laj Metusael; ut laj Metusael, aˈan xyucuaˈ laj Lamec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Lamec quicuan cuib li rixakil. Li jun xAda xcˈabaˈ ut li jun chic xZila xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Ada quicuan jun lix cˈulaˈal. Aj Jabal queˈxqˈue chokˈ xcˈabaˈ. Eb li ralal xcˈajol laj Jabal, aˈaneb li queˈcuan saˈ eb li muheba̱l yi̱banbil riqˈuin tˈicr. Ut eb aˈan aj qˈuirisinel xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jabal quicuan jun ri̱tzˈin aj Jubal xcˈabaˈ. Eb li ralal xcˈajol laj Jubal, aˈaneb li nequeˈchˈeˈoc arpa ut xo̱lb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix Zila quicuan ajcuiˈ jun lix cˈulaˈal. Aj Tubal-Caín queˈxqˈue chokˈ xcˈabaˈ. Laj Tubal-Caín, aˈan aj tenol chˈi̱chˈ. Ut li chˈi̱chˈ li naxtrabaji, aˈan bronce ut hierro. Laj Tubal-Caín quicuan jun li ranab xNaama xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ jun li cutan laj Lamec quixye reheb li rixakil: —Cherabihak li oc cue chixyebal e̱re, la̱at Ada ut la̱at Zila. La̱ex, cuixakilex, abihomak li cˈaˈru tinye. Xincamsi jun li cui̱nk xban nak xinixyocˈ. Xma̱c nak xinixsacˈ, xincamsi aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui cuukub sut tixtoj rix xma̱c li ani ta̱camsi̱nk re laj Caín, li ani ta̱chˈeˈok cue la̱in, lix tojbal rix lix ma̱c laje̱b xca̱cˈa̱l cua chi cuukutk chic tixcˈul, chan laj Lamec reheb li rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Adán quicuan cuiˈchic riqˈuin li rixakil. Li rixakil quicuan jun chic lix cˈulaˈal. Aj Set quixqˈue chokˈ xcˈabaˈ. Li ixk quixye: —Li Dios quixqˈue jun chic lin cˈulaˈal chokˈ re̱kaj laj Abel li quixcamsi laj Caín, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut mokon chic laj Set quicuan jun li ralal. Aj Enós quixqˈue chokˈ xcˈabaˈ. Nak ac cuan chic laj Enós, queˈxtiquib xchˈutubanquileb rib re xlokˈoninquil li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-3.html>&larr;</a>&nbsp;&nbsp;<font class=titleType><b>Genesis (4/50)</b></font>&nbsp;&nbsp;<a href=Simple-Genesis-5.html>&rarr;</a>
</td></tr></table>


</body></html>
