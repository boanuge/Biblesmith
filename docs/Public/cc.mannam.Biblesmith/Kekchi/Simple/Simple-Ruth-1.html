<html><head><title>
Ruth (1/4)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Ruth (1/4)</b></font>&nbsp;&nbsp;<a href=Simple-Ruth-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan nak cuanqueb laj rakol a̱tin chi takla̱nc saˈ xbe̱neb li tenamit Israel, quicuan jun li cueˈej saˈ chixjunil li naˈajej aˈan. Ut cuan jun li cui̱nk aj Belén xcue̱nt Judá co̱ chi cua̱nc saˈ li tenamit Moab rochben li rixakil. Ut xcabichaleb li ralal quixcˈam chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk aˈan aj Elimelec xcˈabaˈ ut li rixakil, aˈan lix Noemí. Jun li ralal aj Mahlón xcˈabaˈ ut li jun chic aj Quelión. Aˈaneb laj efrateos li cuanqueb aran Belén xcue̱nt Judá. Queˈcuulac saˈ li naˈajej Moab ut aran queˈcana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac cuanqueb chic aran, nak quicam laj Elimelec xbe̱lom lix Noemí. Ut lix Noemí quicana xjunes rochbeneb li cocˈal cuib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mokon chic queˈsumla li cuib chi al. Ut li cuib chi ixk li queˈsumla cuiˈ, aˈaneb aj Moab. Li jun xOrfa xcˈabaˈ ut li jun chic xRut xcˈabaˈ. Laje̱b chihab na queˈcuan aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈcam ajcuiˈ laj Mahlón ut laj Quelión. Ut lix Noemí quicana xjunes chi ma̱cˈaˈ chic xbe̱lom ut chi ma̱cˈaˈ chic lix yum cuib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ jun li cutan lix Noemí quirabi resil aran Moab nak li Ka̱cuaˈ quirosobtesi cuiˈchic lix tenamit ut cuanqueb chic xcua aran Judá. Joˈcan nak lix Noemí quixcauresi rib chi e̱lc saˈ li naˈajej cuan cuiˈ re ta̱sukˈi̱k saˈ lix tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈel Moab lix Noemí rochbeneb li ralib ut yo̱queb chi xic saˈ li tenamit Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Noemí quixye reheb li ralib: —Ayukex che̱cabichalex. Sukˈinkex saˈ rochoch le̱ naˈ. Ut aˈ taxak li Ka̱cuaˈ chi-ilok xtokˈoba̱l e̱ru la̱ex joˈ xeba̱nu nak quexcuan riqˈuineb lin yum ut joˈ ajcuiˈ xeba̱nu cuiqˈuin la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aˈ taxak li Dios chiqˈuehok e̱re nak texsumla̱k cuiˈchic ut chexcua̱nk taxak chi sa saˈ e̱chˈo̱l saˈ le̱ rochoch, chan lix Noemí reheb. Ut quixchakˈrabiheb ut quirutzˈ ruheb. Ut eb li alibej queˈoc chi ya̱bac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb aˈan queˈxye: —La̱o incˈaˈ tosukˈi̱k. Toxic ban cha̱cuix saˈ la̱ tenamit, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan lix Noemí quixpuersi ruheb ut quixye reheb: —Ex incoˈ, sukˈinkex. ¿Cˈaˈut nak te̱raj xic chicuix? ¿Ma toj teˈcua̱nk ta biˈ chic incocˈal la̱in re texsumla̱k cuiˈchic riqˈuineb?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sukˈinkex, ex incoˈ. La̱in ac ti̱xin chic re ta̱cua̱nk inbe̱lom. Ut usta toj naru ninsumla chiru li cutan aˈin, ut cui ta teˈcua̱nk incocˈal,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿ma ta̱ru̱k ta biˈ toj te̱roybeni nak teˈcui̱nkilokˈ? ¿Ma toj texcana̱k chi joˈcan chi incˈaˈ texsumla̱k roybeninquil eb aˈan? Incˈaˈ, ex incoˈ. Ma̱ jokˈe ta̱ru̱k. Kˈaxal nim li raylal xqˈue saˈ inbe̱n li Ka̱cuaˈ. Ut kˈaxal cuiˈchic ta̱rahokˈ saˈ inchˈo̱l chirilbal nak yo̱kex chixcˈulbal li raylal la̱ex inban la̱in, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralib queˈoc cuiˈchic chi ya̱bac chi cau. Ut lix Orfa quirutzˈ ru lix Noemí ut quixchakˈrabi ut quisukˈi. Abanan lix Rut quicana rochben.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix Noemí quixye re lix Rut: —La̱ cuech alibejil xsukˈi saˈ lix tenamit. Xsukˈi riqˈuineb lix dios. Ayu chirix aˈan, chan lix Noemí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan lix Rut quichakˈoc ut quixye re: —Ma̱ye cue chi joˈcan. La̱in incˈaˈ tatincanab. Bar tatxic la̱at, aran ajcuiˈ tinxic la̱in. Bar tatcua̱nk la̱at, aran ajcuiˈ tincua̱nk la̱in. La̱ tenamit, aˈanak ajcuiˈ lin tenamit la̱in. Ut la̱ Dios, aˈanak ajcuiˈ lin Dios la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bar tatca̱mk la̱at, aran ajcuiˈ tinca̱mk la̱in ut aran ajcuiˈ tinmukekˈ. Joˈcan taxak chixba̱nu cue li Ka̱cuaˈ ut joˈcan taxak chixqˈue cue nak caˈaj cuiˈ li ca̱mc ta̱jachok ke nak takacanab kib, chan lix Rut.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak quixqˈue retal lix Noemí nak kˈaxal ta̱raj xic chirix, ma̱cˈaˈ chic quixye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈco̱eb chixcabichaleb toj queˈcuulac Belén. Nak queˈoc saˈ li tenamit, chixjunileb queˈsach xchˈo̱l chi rilbal ut queˈoc chi a̱tinac chi ribileb rib ut queˈxye: —¿Ma aˈan ta cuiˈ lix Noemí? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix Noemí quixye reheb: —Me̱ye chic xNoemí cue; xMara chic te̱ye cue xban nak li nimajcual Dios xqˈue jun nimla raylal saˈ inbe̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak xin-el arin, numtajenak xsaylal saˈ inchˈo̱l. Aˈut nak xinsukˈi chak, ma̱cˈaˈ chic cuan cue xban nak joˈcan quiraj li Dios. ¿Cˈaˈut nak te̱ye Noemí cue? Li Ka̱cuaˈ xqˈue jun raylal saˈ inbe̱n. Li nimajcual Dios xinixrahobtesi, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quisukˈi ut lix Noemí saˈ lix tenamit rochben li ralib li quixcˈam chak aran Moab. Queˈel saˈ li tenamit Moab ut queˈcuulac aran Belén saˈ xkˈehil xtiquibanquil xsicˈbal li cebada.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Ruth (1/4)</b></font>&nbsp;&nbsp;<a href=Simple-Ruth-2.html>&rarr;</a>
</td></tr></table>


</body></html>
