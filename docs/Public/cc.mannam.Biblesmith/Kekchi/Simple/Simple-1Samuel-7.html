<html><head><title>
1Samuel (7/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-6.html>&larr;</a>&nbsp;&nbsp;<font class=titleType><b>1Samuel (7/31)</b></font>&nbsp;&nbsp;<a href=Simple-1Samuel-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li cuanqueb Quiriat-jearim queˈcuulac Bet-semes ut queˈxcˈam lix Lokˈlaj Ca̱x li Ka̱cuaˈ ut queˈxqˈue saˈ rochoch laj Abinadab li cuan saˈ xbe̱n bol. Ut queˈxkˈaxtesi saˈ rukˈ li Dios laj Eleazar li ralal, re nak aˈan ta̱ilok re li Lokˈlaj Ca̱x.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix Lokˈlaj Ca̱x li Ka̱cuaˈ quicuan aran Quiriat-jearim junmay chihab. Ut chixjunileb laj Israel teˈraj raj nak teˈtenkˈa̱k xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Samuel quixye reheb laj Israel: —Cui la̱ex texsukˈi̱k cuiˈchic riqˈuin li Ka̱cuaˈ chi anchal e̱chˈo̱l, tento nak te̱tzˈekta̱na chi junaj cua chixjunileb li jalanil dios li cuanqueb saˈ e̱ya̱nk joˈ ajcuiˈ li yi̱banbil dios xAstarot ut kˈaxtesihomak e̱rib re li Ka̱cuaˈ. Junes aˈan chic te̱lokˈoni. Ut li Ka̱cuaˈ ta̱colok e̱re saˈ rukˈeb laj filisteo, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb li ralal xcˈajol laj Israel queˈxtzˈekta̱naheb li yi̱banbil dios laj Baal ut lix Astarot ut caˈaj chic li Ka̱cuaˈ queˈxlokˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixye reheb: —Che̱junilex la̱ex aj Israel, chˈutubomak e̱rib aran Mizpa ut la̱in tintijok che̱rix chiru li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxchˈutub ribeb aran Mizpa. Queˈrisi li haˈ saˈ li becbil haˈ ut queˈxhoy chiru li Ka̱cuaˈ chokˈ xmayejeb. Queˈxba̱nu x-ayu̱n chiru li cutan aˈan. Queˈxxo̱to xma̱queb ut queˈxye: —Xoma̱cob chiru li Ka̱cuaˈ, chanqueb. Ut aran Mizpa laj Samuel quicana chokˈ aj rakol a̱tin saˈ xbe̱neb li ralal xcˈajol laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li nequeˈtaklan saˈ xbe̱neb laj filisteos queˈrabi nak cuanqueb aran Mizpa eb laj Israel. Queˈco̱eb chi pletic riqˈuineb. Nak queˈrabi resil nak yo̱queb chi cha̱lc laj filisteo, cˈajoˈ nak queˈxucuac laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxye re laj Samuel: —Ma̱canab xtzˈa̱manquil chiru li Ka̱cuaˈ li kaDios re nak aˈan toxcol chiruheb laj filisteo, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Samuel quixcamsi jun li chˈina carner ut quixcˈat chi jun chokˈ xmayej chiru li Ka̱cuaˈ. Quixtzˈa̱ma xtenkˈanquileb laj Israel. Ut li Ka̱cuaˈ quirabi lix tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak laj Samuel yo̱ chixmayejanquil li cˈatbil mayej, eb laj filisteo queˈcuulac chi pletic riqˈuineb laj Israel. Abanan li Ka̱cuaˈ quixcˈutbesi lix cuanquil saˈ choxa nak quixqˈue chi mok chi kˈaxal cau li ca̱k saˈ xbe̱neb ut eb laj filisteo queˈxsach xnaˈleb ut queˈe̱lelic chiruheb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel queˈel aran Mizpa ut queˈco̱eb chira̱linanquileb laj filisteos. Yo̱queb chixcamsinquileb nak yo̱queb chi xic saˈ li takˈa li cuan nachˈ riqˈuin Bet-car.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixchap jun li pec ut quixxakab saˈ xyi li cuib chi tenamit Mizpa ut Sen. Ut quixqˈue chokˈ xcˈabaˈ “Eben-ezer” ut quixye: —Toj chalen anakcuan li Ka̱cuaˈ yo̱ chi tenkˈa̱nc ke, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin nak queˈnumta laj Israel saˈ xbe̱neb laj filisteos. Incˈaˈ chic queˈoc saˈ lix tenamiteb laj Israel chi pletic. Joˈ najtil yoˈyo laj Samuel, li Ka̱cuaˈ incˈaˈ quixcanabeb laj filisteos chi oc saˈ lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj Israel queˈre̱chani cuiˈchic li tenamit li queˈmakˈeˈ chiruheb xbaneb laj filisteos. Eb li tenamit aˈan naticla Ecrón ut nacuulac toj Gat. Joˈcan nak eb laj Israel queˈxcol cuiˈchic lix chˈochˈeb chiruheb laj filisteos. Ut queˈcuan saˈ usilal riqˈuineb laj amorreo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Samuel quicuan chi takla̱nc saˈ xbe̱n li tenamit Israel joˈ najtil yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rajlal chihab naxic saˈ eb li tenamit Bet-el, Gilgal, ut Mizpa ut narakoc a̱tin saˈ xbe̱neb laj Israel li cuanqueb saˈ eb li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chirix aˈan nasukˈi Ramá xban nak aran cuan li rochoch. Toj aran narakoc chak a̱tin saˈ xbe̱neb li tenamit Israel. Ut quixyi̱b jun li artal re xlokˈoninquil li Ka̱cuaˈ saˈ li tenamit aˈan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-6.html>&larr;</a>&nbsp;&nbsp;<font class=titleType><b>1Samuel (7/31)</b></font>&nbsp;&nbsp;<a href=Simple-1Samuel-8.html>&rarr;</a>
</td></tr></table>


</body></html>
