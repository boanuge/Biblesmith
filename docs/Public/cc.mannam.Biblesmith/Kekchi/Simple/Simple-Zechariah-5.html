<html><head><title>
Zechariah (5/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-4.html>&larr;</a>&nbsp;&nbsp;<font class=titleType><b>Zechariah (5/14)</b></font>&nbsp;&nbsp;<a href=Simple-Zechariah-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicˈutbesi̱c cuiˈchic chicuu jun li visión. Quicuil nak yo̱ chi xic saˈ ikˈ jun li botbil hu tzˈi̱banbil ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li ángel quixye cue: —¿Cˈaˈru yo̱cat chirilbal?— La̱in quinchakˈoc ut quinye re: —Yo̱quin chirilbal jun li botbil hu yo̱ chi xic saˈ ikˈ. Laje̱b metro rok ut o̱b metro ru.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aˈan quixye cue: —Li cˈaˈru tzˈi̱banbil chiru li hu aˈin, aˈan retalil nak ac xteneba̱c li tojba ma̱c saˈ xbe̱neb chixjunileb li cuanqueb saˈ ruchichˈochˈ. Jun pacˈal tzˈi̱banbil nak eb li nequeˈelkˈac teˈxcˈul li tojba ma̱c. Ut saˈ li jun pacˈal chic tzˈi̱banbil nak eb li nequeˈxpatzˈ xcˈabaˈ li Dios chi ma̱cˈaˈ rajbal teˈxcˈul ajcuiˈ li tojba ma̱c. Ma̱ jun reheb teˈcana̱k chi incˈaˈ teˈxcˈul li tojba ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cuanqueb saˈ rochocheb li nequeˈelkˈac teˈxcˈul li tojba ma̱c joˈqueb ajcuiˈ li cuanqueb saˈ rochocheb li nequeˈxpatzˈ incˈabaˈ chi ma̱cˈaˈ rajbal. Aran ta̱cua̱nk li raylal toj retal teˈosokˈ eb aˈan ut teˈosokˈ ajcuiˈ li rochocheb joˈ ajcuiˈ chixjunil li cˈaˈru cuan reheb, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quichal cuiˈchic li ángel li ac x-a̱tinac cuiqˈuin ut quixye cue: —Il aˈin li oc re chixcˈutbal cha̱cuu li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱in quinye: —¿Cˈaˈru aˈan, at Ka̱cuaˈ?— Ut aˈan quixye cue: —Li yo̱cat chirilbal, aˈan jun nimla chacach re bisoc trigo. Li chacach aˈin, aˈan retalil lix ma̱queb chixjunileb li cuanqueb saˈ ruchichˈochˈ, chan li ángel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuaclesi̱c li chˈi̱chˈ plomo li tzˈaptzˈo cuiˈ li chacach. Ut chi saˈ li chacach chunchu jun li ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li ángel quixye cue: —Li ixk aˈin, aˈan retalil li ma̱usilal, chan. Ut li ángel quixtiquisi li ixk chi saˈ li chacach ut quixtzˈap cuiˈchic li re riqˈuin li chˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuil ajcuiˈ cuibeb li ixk cuanqueb xxicˈ. Yo̱queb chi rupupic. Chanchaneb li nimla xul li narupupic cigueña xcˈabaˈ. Quicuil nak yo̱queb chixtaksinquil li chacach saˈ ikˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quinpatzˈ cuiˈchic re li ángel li yo̱ chi a̱tinac cuiqˈuin: —¿Bar yo̱queb chixcˈambal li chacach aˈan? chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quichakˈoc li ángel ut quixye cue: —Yo̱queb chixcˈambal saˈ li naˈajej Sinar. Aran teˈxyi̱b jun li templo. Nak acak xya̱loˈ li templo, aran teˈxxakab saˈ xnaˈaj, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-4.html>&larr;</a>&nbsp;&nbsp;<font class=titleType><b>Zechariah (5/14)</b></font>&nbsp;&nbsp;<a href=Simple-Zechariah-6.html>&rarr;</a>
</td></tr></table>


</body></html>
