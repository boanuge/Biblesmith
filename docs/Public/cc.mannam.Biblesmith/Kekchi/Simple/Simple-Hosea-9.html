<html><head><title>
Hosea (9/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-8.html>&larr;</a>&nbsp;&nbsp;<font class=titleType><b>Hosea (9/14)</b></font>&nbsp;&nbsp;<a href=Simple-Hosea-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye laj Oseas: —Anakcuan incˈaˈ chic ta̱sahokˈ saˈ e̱chˈo̱l la̱ex aj Israel joˈ nak nasahoˈ saˈ xchˈo̱leb li tenamit li incˈaˈ nequeˈpa̱ban. Xesicˈ jalan le̱ dios chiru li Ka̱cuaˈ. La̱ex xecˈoxla nak le̱ dios li xesicˈ, aˈan xqˈuehoc re chi u̱chi̱nc le̱ racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan ta̱cuulak xkˈehil nak incˈaˈ chic ta̱u̱chi̱nk li trigo chi moco li uvas. Ma̱cˈaˈak chic e̱cua e̱rucˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex incˈaˈ texcana̱k arin saˈ li naˈajej li qˈuebil e̱re xban li Dios. La̱ex ralal xcˈajol laj Efraín, texcana̱k rubel xtak laj Asiria. Chanchan nak quexcuan chak Egipto. Ut te̱tzaca li tzacae̱mk li yebil e̱re nak incˈaˈ us te̱tzaca.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak cua̱nkex saˈ li tenamit aˈan incˈaˈ chic ta̱ru̱k texmayejak chiru li Dios. Chi moco li vino chi moco li xul te̱mayeja chiru. Ut nak texcuaˈak chanchan nak yo̱kex chixyoˈlenquil junak li camenak ut muxbil chic ru le̱ pa̱ba̱l ta̱cana̱k. Incˈaˈ chic ta̱ru̱k texmayejak chiru li Dios. Li tzacae̱mk aˈan caˈaj cuiˈ re te̱tzaca la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ut cˈaˈru te̱ba̱nu nak teˈcuulak xkˈehil eb li ninkˈe re xqˈuebal xlokˈal li Ka̱cuaˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tex-e̱lk saˈ le̱ tenamit xban li raylal yo̱kex chixcˈulbal. Laj Asiria teˈnumta̱k saˈ e̱be̱n. Chanchan nak chapcho̱quex cuiˈchic xbaneb laj Egipto. Ut nak tex-osokˈ, chanchan nak texmukekˈ aran Menfis. Ta̱chamokˈ li qˈuix ut li pim saˈ le̱ naˈaj quexcuan cuiˈ, ut ta̱osokˈ le̱ biomal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulac re xkˈehil li rakba a̱tin saˈ e̱be̱n. Cuulac re xkˈehil nak te̱toj rix le̱ ma̱c. Nak ta̱cuulak li cutan aˈan, la̱ex aj Israel te̱qˈue retal. Che̱ru la̱ex li profeta ma̱cˈaˈ chic xnaˈleb. Laj yehol ra̱tin li Dios xlo̱coˈ ru, chanquex. Xban xqˈuial le̱ ma̱usilal xicˈ chic niquine̱ril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in taklanbilin chak xban li Dios chokˈ aj ilol e̱re la̱ex li ralal xcˈajol laj Efraín. Abanan yalak bar ninxic chixyebal resil li raylal cha̱lel saˈ e̱be̱n, xicˈ niquine̱ril. Che̱ru la̱ex, chanchanin laj yo li naraj chapoc e̱re. Ut saˈ li rochoch li Dios li bar raj xine̱cˈul saˈ xya̱lal, xicˈ chic xine̱ril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal xnumta le̱ ma̱usilal joˈ queˈxba̱nu aran Gabaa. Anakcuan ta̱julticokˈ re li Dios le̱ ma̱usilal ut aˈan ta̱qˈuehok e̱re chixtojbal rix le̱ ma̱c, chan laj Oseas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin quixye li Ka̱cuaˈ: —Junxil kˈaxal xsahoˈ inchˈo̱l riqˈuineb laj Israel. Quisahoˈ inchˈo̱l riqˈuineb joˈ nak nasahoˈ xchˈo̱l junak chirilbal li cha̱bil uvas saˈ tikcual chˈochˈ. Chanchan rilbal li xbe̱n ru li cha̱bil higos saˈ xkˈehil nak nau̱chin lix cheˈel. Abanan nak queˈco̱eb Baal-peor, queˈxjal xnaˈlebeb ut queˈrisi ribeb cuiqˈuin ut queˈxtiquib xba̱nunquil li xuta̱nalil naˈleb. Ut lix yibal ru lix naˈlebeb, chanchan lix yibal ru li jalanil dios li queˈxlokˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ nak naxicˈan li xul chiru choxa, joˈcan nak ta̱sachekˈ lix lokˈaleb li ralal xcˈajol laj Efraín. Incˈaˈ chic teˈcua̱nk ralal xcˈajol. Eb li rixakil incˈaˈ chic teˈqˈuiresi̱nk chi moco teˈcana̱k chic chi yaj aj ixk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui ta teˈni̱nka̱nk li ralal xcˈajol, la̱in tebinmakˈ chiruheb. Tokˈobak ruheb nak tebincanab la̱in, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Oseas quixye re li Ka̱cuaˈ: —Cˈajoˈ raj xchˈinaˈusal lix naˈajeb li ralal xcˈajol laj Efraín. Chanchan li naˈajej Tiro. Abanan li ralal xcˈajol laj Efraín tenebanbil ca̱mc saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ba̱nu reheb li cˈaˈru xacˈoxla xba̱nunquil, at Ka̱cuaˈ. Canabeb li ixk chi incˈaˈ chic teˈqˈuiresi̱nk. Ut cui ta teˈcua̱nk xcocˈaleb, ma̱cˈaˈak ta xtuˈeb re nak incˈaˈ teˈqˈui̱k, chan laj Oseas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye: —Chixjunil lix ma̱usilal queˈxtiquib xba̱nunquil aran Gilgal. Aran ajcuiˈ quichal injoskˈil saˈ xbe̱neb. Xban li ma̱usilal nequeˈxba̱nu, tincuisiheb saˈ li cuochoch ut incˈaˈ chic tinraheb. Chixjunileb laj cˈamol be chiruheb xeˈxkˈetkˈeti ribeb chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Efraín ra teˈxcˈul. Chanchanakeb li cheˈ li yo̱ chi chakic xxeˈ. Incˈaˈ chic teˈcua̱nk xcocˈaleb. Ut cui ta teˈcua̱nk, la̱in tinmakˈeb chiruheb, usta kˈaxal raro xbaneb, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Oseas quixye: —Lin Dios tixtzˈekta̱naheb xban nak incˈaˈ queˈxba̱nu li cˈaˈru quixye aˈan. Joˈcan nak teˈxbeni ribeb yalak bar saˈ ruchichˈochˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-8.html>&larr;</a>&nbsp;&nbsp;<font class=titleType><b>Hosea (9/14)</b></font>&nbsp;&nbsp;<a href=Simple-Hosea-10.html>&rarr;</a>
</td></tr></table>


</body></html>
