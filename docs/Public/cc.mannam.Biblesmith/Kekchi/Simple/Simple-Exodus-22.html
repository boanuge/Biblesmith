<html><head><title>
Exodus (22/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-21.html>&larr;</a>&nbsp;&nbsp;<font class=titleType><b>Exodus (22/40)</b></font>&nbsp;&nbsp;<a href=Simple-Exodus-23.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ani ta̱relkˈa junak bo̱yx malaj ut junak carner, ut tixcamsi malaj ut tixcˈayi, aˈan tento nak tixqˈue o̱b chi bo̱yx chokˈ re̱kaj li jun li xrelkˈa malaj ut tixqˈue ca̱hib chi carner chokˈ re̱kaj li jun li xrelkˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui laj e̱lkˈ ta̱taˈekˈ chiru kˈojyi̱n nak yo̱k chi elkˈac, ut cui saˈ li ho̱nal aˈan ta̱camsi̱k, li ani ta̱camsi̱nk re, ta̱cana̱k chi ma̱cˈaˈ xma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui ac xcutanoˈ nak ta̱taˈekˈ laj e̱lkˈ ut ta̱camsi̱k, li ani ta̱camsi̱nk re tento nak tixtoj xma̱c. Cui laj e̱lkˈ incˈaˈ nacamsi̱c, tento nak tixqˈue re̱kaj li joˈ qˈuial ac xrelkˈa. Abanan cui laj e̱lkˈ ma̱cˈaˈ xtumin, tento nak ta̱cˈayi̱k aˈan re xtojbal li joˈ qˈuial ac xrelkˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui teˈxtau li xul chi yoˈyo riqˈuin, li ac xrelkˈa usta bo̱yx, malaj ut bu̱r, malaj ut carner, tento tixqˈue re̱kaj cuib sut xqˈuial chiru li ac xrelkˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ani tixcanab lix queto̱mk chi xic chi cuaˈac yalak bar, ut cui lix queto̱mk tixsach chak li acui̱mk jalan aj e, tento nak laj e̱chal re li queto̱mk tixqˈue re̱kaj riqˈuin li racui̱mk aˈan, li kˈaxal cha̱bil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak yo̱ chi cˈatoc ut saˈ xcˈatbal li qˈuix naxhel rib li xam ut naxtau li acui̱mk jalan aj e li ac sicˈbil malaj chixjunil li aubil aran, li ani ta̱qˈuehok re li xam tento tixtoj re laj e̱chal re li acui̱mk li joˈ qˈuial xcˈat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ani tixqˈue tumin malaj li cˈaˈak chic re ru terto xtzˈak chi xoquecˈ riqˈuin junak li ras ri̱tzˈin ut li ani ta̱xocok re ta̱elkˈa̱k chiru saˈ li rochoch, cui teˈxtau laj e̱lkˈ, tento tixtoj cuib sut xqˈuial chiru li ac xrelkˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui incˈaˈ teˈxtau laj e̱lkˈ tento nak ta̱cˈamekˈ riqˈuin laj rakol a̱tin laj e̱chal cab re nak aran ta̱tzˈilekˈ a̱tin chirix re rilbal ma aˈan li qui-elkˈan re malaj incˈaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin chixjunil li chˈaˈajquilal joˈcaˈin, usta chirix bo̱yx, malaj bu̱r, malaj carner, malaj tˈicr, malaj chirix cˈaˈak chic re ru qui-elkˈa̱c, cui junak tixye: “aˈin cue la̱in”, tento nak teˈxic xcaˈ bichaleb riqˈuin laj rakol a̱tin re nak ta̱tzˈilekˈ a̱tin chirixeb. Ut laj rakol a̱tin tixye ani cuan xma̱c. Li ani cuan xma̱c, aˈan ta̱tojok re li jun chic cuib sut xqˈuial li quisach.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ani tixqˈue junak xbu̱r malaj xbo̱yx, malaj xcarner, malaj cˈaˈak chic re ru chi xulil, chi xoquecˈ riqˈuin junak li ras ri̱tzˈin, ut cui ta̱ca̱mk malaj ut ta̱yoqˈuekˈ malaj ut ta̱elkˈa̱k chiru chi ma̱ ani ta̱ilok re,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>tento nak li jun li quicanaba̱c cuiˈ li xul tixye li juramento saˈ incˈabaˈ la̱in li Ka̱cuaˈ Dios chiru laj e̱chal re nak aˈan incˈaˈ xcheˈ. Ut tento nak ta̱cˈojla̱k xchˈo̱l laj e̱chal re lix xul riqˈuin li a̱tin aˈan. Ut li jun chic incˈaˈ ta̱tojok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui ta̱elkˈa̱k li xul chiru xban nak incˈaˈ yo̱k chirilbal chi us, tento nak tixtoj re laj e̱chal re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui li xul ta̱tiˈekˈ xban junak joskˈ aj xul, tento nak tixcˈam lix bakel re nak laj e̱chal re tixpa̱b nak xul quitiˈoc re. Ut incˈaˈ tento nak tixtoj re laj e̱chal re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ani tixtoˈoni junak li xul ut ma̱re ta̱ca̱mk malaj ut ta̱tochˈekˈ chiru chi ma̱ anihak laj e̱chal re, tento nak tixtoj chiru laj e̱chal re li xul li xtoˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui cua̱nk laj e̱chal re nak ta̱ca̱mk li xul, li xtoˈonin re incˈaˈ tento tixtoj. Ut cui ac tojbil li xtoˈoninquil, caˈaj cuiˈ aˈan tixcˈul laj e̱chal re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk tixbatzˈune junak xkaˈal ma̱jiˈ cuanjenak riqˈuin cui̱nk, li cui̱nk aˈan tento tixqˈue re lix naˈ xyucuaˈ li xkaˈal li joˈ qˈuial tento tixqˈue ut ta̱sumla̱k riqˈuin li xkaˈal aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui li yucuaˈbej incˈaˈ ta̱raj xqˈuebal li xkaˈal re, tento ajcuiˈ nak li cui̱nk tixtoj li joˈ qˈuial natojman chirixeb li xkaˈal li toj ma̱jiˈ cuanjenakeb riqˈuin cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ ta̱canaba̱k chi yoˈyo li ani natu̱lac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani tixchˈic rib riqˈuin xul, tento ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani ta̱mayejak chiruheb li jalanil dios, ut cui incˈaˈ tixqˈue lix mayej re li tzˈakal Dios, aˈan tento ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱balakˈiheb li jalaneb xtenamit chi moco te̱ba̱nu raylal reheb, xban nak jalan ajcuiˈ e̱tenamit la̱ex nak quexcuan chak saˈ li tenamit Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱rahobtesiheb li xma̱lcaˈan chi moco li ma̱cˈaˈ xnaˈ xyucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui la̱ex te̱rahobtesiheb, la̱in tincuabi nak teˈxtzˈa̱ma xtenkˈanquileb cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in tinjoskˈokˈ saˈ e̱be̱n ut texinqˈue chi camsi̱c riqˈuin chˈi̱chˈ. Le̱ cocˈal teˈcana̱k chi ma̱cˈaˈ chic xyucuaˈeb ut le̱ rixakil xma̱lcaˈan chic teˈcana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui te̱qˈue tumin chi toˈ re junak li nebaˈ li cuanqueb saˈ e̱ya̱nk, incˈaˈ te̱ba̱nu joˈ nequeˈxba̱nu li nequeˈtoˈonin tumin. Incˈaˈ te̱patzˈ ral li tumin li te̱toˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui te̱cˈul chi prenda li tˈicr li naxtzˈap cuiˈ rib le̱ ras e̱ri̱tzˈin, tento te̱kˈaxtesi cuiˈchic re lix tˈicr nak ta̱ecuu̱k,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>xban nak caˈaj cuiˈ aˈan li tˈicr li naxtzˈap cuiˈ rib. ¿Chanru nak tixtzˈap rib nak ta̱oc chi cua̱rc chi ma̱cˈaˈ lix tˈicr? Nak tixtzˈa̱ma xtenkˈanquil cue, la̱in tincuabi xban nak la̱in nin-uxta̱nan u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱hob li nequeˈrakoc a̱tin saˈ e̱be̱n chi moco chetzˈekta̱na li nataklan saˈ le̱ tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rajlal te̱mayeja cue li xbe̱n u le̱ racui̱mk joˈ ajcuiˈ li xyaˈal li ru le̱ uvas. Ut te̱kˈaxtesi ajcuiˈ cue li xbe̱n le̱ ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ te̱ba̱nu riqˈuin li xbe̱n ral le̱ cuacax ut riqˈuin li xbe̱n ral le̱ carner. Cuukub cutan teˈcua̱nk riqˈuin lix naˈ ut saˈ lix cuakxak cutan te̱kˈaxtesi cue la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex lin tenamit. Joˈcan nak chexcua̱nk saˈ santilal ut me̱tiu xtibel li xul li nacamsi̱c xbaneb li joskˈ aj xul li cuanqueb saˈ qˈuicheˈ. Qˈuehomak ban chixtiuheb li tzˈiˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-21.html>&larr;</a>&nbsp;&nbsp;<font class=titleType><b>Exodus (22/40)</b></font>&nbsp;&nbsp;<a href=Simple-Exodus-23.html>&rarr;</a>
</td></tr></table>


</body></html>
