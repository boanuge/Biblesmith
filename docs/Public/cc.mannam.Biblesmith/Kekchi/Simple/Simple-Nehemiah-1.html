<html><head><title>
Nehemiah (1/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Nehemiah (1/13)</b></font>&nbsp;&nbsp;<a href=Simple-Nehemiah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li a̱tin li quixtzˈi̱ba li profeta Nehemías, li ralal laj Hacalías. Ac yo̱ chic junmay chihab roquic chokˈ rey laj Artajerjes saˈ li po Quisleu nak cuanquin saˈ li tenamit Susa bar nacuan cuiˈ chi takla̱nc li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuulac cuiqˈuin li cuas laj Hanani rochbeneb cuib oxib li cui̱nk aj Judá. Quinpatzˈ reheb chanru cuanqueb laj judío li queˈcˈameˈ Babilonia ut queˈsukˈi cuiˈchic Jerusalén. Ut quinpatzˈ ajcuiˈ chanru cuan li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb aˈan queˈxye cue nak eb laj judío li queˈsukˈi Jerusalén cuanqueb saˈ raylal ut xuta̱nal yo̱queb chixcˈulbal. Juqˈuinbil li tzˈac li sutsu cuiˈ li tenamit joˈ ajcuiˈ li oqueba̱l ut cˈatbil lix puertil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicuabi resil cˈaˈru yo̱queb chixcˈulbal, cˈajoˈ nak quirahoˈ inchˈo̱l. Quinchunub cuib ut quin-oc chi ya̱bac. Quintijoc chiru lin Dios cuan saˈ choxa ut quinba̱nu in-ayu̱n cuib oxib cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quinye: —At Ka̱cuaˈ, at inDios, li cuancat saˈ choxa, kˈaxal nim a̱cuanquil ut xiu xiu a̱cuu. Nintzˈa̱man cha̱cuu xban nak la̱at junelic nacaba̱nu li cˈaˈru cayechiˈi xba̱nunquil saˈ li contrato li caba̱nu riqˈuineb la̱ tenamit. Nacacuuxta̱na ruheb li nequeˈrahoc a̱cue ut eb li nequeˈba̱nun re li cˈaˈru naxye saˈ la̱ chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nintzˈa̱ma cha̱cuu nak ta̱cuabi taxak ut chaqˈue taxak retal li cˈaˈru yo̱quin chixtzˈa̱manquil cha̱cuu, la̱in aj cˈanjel cha̱cuu. Chi kˈek chi cutan yo̱quin chixtzˈa̱manquil xcuybaleb xma̱c eb li ralal xcˈajol laj Israel laj cˈanjeleb cha̱cuu. Ya̱l nak xoma̱cob cha̱cuu, la̱in joˈqueb ajcuiˈ chixjunileb li ralal xcˈajol lin yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junes ma̱usilal yo̱co chixba̱nunquil cha̱cuu. Incˈaˈ yo̱co chixba̱nunquil li naxye la̱ chakˈrab. Yo̱co ban chixkˈetbal la̱ chakˈrab li caqˈue re laj Moisés laj cˈanjel cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at jultic a̱cue li cˈaˈru caye chak chikix junxil nak caye chak re laj Moisés nak cui la̱o toma̱cobk cha̱cuu, la̱at ta̱chaˈchaˈi ku saˈ eb li junju̱nk chi tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan caye ajcuiˈ nak cui tosukˈi̱k cuiˈchic a̱cuiqˈuin ut cui takaba̱nu li cˈaˈru caye saˈ la̱ chakˈrab, toa̱cˈam cuiˈchic saˈ li tenamit li casicˈ ru chokˈ a̱naˈaj, usta ac chaˈchaˈinbil ku saˈ eb li najtil tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut, at Ka̱cuaˈ, misach saˈ a̱chˈo̱l xban nak la̱o aj cˈanjel cha̱cuu. La̱o la̱ cualal a̱cˈajol li coa̱col riqˈuin la̱ cuanquilal ut riqˈuin la̱ metzˈe̱u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak nintzˈa̱ma cha̱cuu, at Ka̱cuaˈ, chasume taxak lin tij. Chacuabi taxak li cˈaˈru nequeˈxtzˈa̱ma laj cˈanjel cha̱cuu. La̱o takaj xqˈuebal a̱lokˈal. China̱tenkˈa re nak us ta̱e̱lk chicuu li cˈaˈru tintzˈa̱ma chiru li rey. Chiruxta̱na taxak cuu li rey, chanquin nak quintijoc. Saˈ eb li cutan aˈan, la̱in aj qˈuehol rucˈa li rey nak quincuan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Nehemiah (1/13)</b></font>&nbsp;&nbsp;<a href=Simple-Nehemiah-2.html>&rarr;</a>
</td></tr></table>


</body></html>
