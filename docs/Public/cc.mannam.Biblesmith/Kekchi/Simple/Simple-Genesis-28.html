<html><head><title>
Genesis (28/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-27.html>&larr;</a>&nbsp;&nbsp;<font class=titleType><b>Genesis (28/50)</b></font>&nbsp;&nbsp;<a href=Simple-Genesis-29.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Isaac quixbok laj Jacob riqˈuin ut quixtzˈa̱ma rusilal li Dios saˈ xbe̱n. Quixye re: —Incˈaˈ naru ta̱cˈam chokˈ a̱cuixakil junak li ixk aj Canaán, li cuanqueb arin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anakcuan yi̱b a̱cuib ut tatxic toj saˈ li tenamit Padan-aram. Tatxic saˈ rochoch laj Betuel lix yucuaˈ la̱ naˈ. Aran ta̱sicˈ junak la̱ cuixakil saˈ xya̱nkeb lix rabin laj Labán li ras la̱ naˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios, li kˈaxal nim xcuanquil, aˈan taxak ta̱osobtesi̱nk a̱cue ut tixqˈue chi qˈuia̱nc la̱ cualal a̱cˈajol. Riqˈuineb aˈan teˈcua̱nk li ni̱nki tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈ taxak li Ka̱cuaˈ Dios chi-osobtesi̱nk a̱cue, joˈqueb ajcuiˈ la̱ cualal a̱cˈajol, joˈ quixyechiˈi re laj Abraham. La̱ex te̱re̱chani li chˈochˈ aˈin li cuanco cuiˈ anakcuan joˈ aj numelo. Li chˈochˈ aˈin yechiˈinbil re laj Abraham xban li Ka̱cuaˈ Dios, chan laj Isaac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Isaac quixtakla laj Jacob saˈ li tenamit Padan-aram riqˈuin laj Labán. Aˈan li ralal laj Betuel aj arameo. Laj Labán, aˈan ras lix Rebeca lix naˈ laj Jacob ut laj Esaú.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Esaú quixnau nak laj Isaac quirosobtesi laj Jacob. Quirabi ajcuiˈ nak quixtakla laj Jacob saˈ li tenamit Padan-aram chixsicˈbal junak rixakil. Quixnau ajcuiˈ nak laj Isaac quixye re laj Jacob nak incˈaˈ naru tixsicˈ junak rixakil saˈ xya̱nkeb laj Canaán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixqˈue retal nak laj Jacob quixpa̱b li ra̱tin lix naˈ ut lix yucuaˈ. Quiril nak laj Jacob co̱ saˈ li tenamit Padan-aram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak laj Jacob quiyeheˈ re nak incˈaˈ ta̱sumla̱k riqˈuineb li ixk aj Canaán, laj Esaú quixtau ru nak lix yucuaˈ incˈaˈ nacuulac chiru lix naˈlebeb li ixk aj Canaán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak laj Esaú co̱ riqˈuin laj Ismael li ralal laj Abraham chixtzˈa̱manquil chokˈ rixakil lix Mahalat lix rabin. Lix Mahalat, aˈan ri̱tzˈin laj Nebaiot. Ac cuan cuib li rixakil laj Esaú nak quixcˈam lix Mahalat chokˈ rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jacob qui-el saˈ li tenamit Beerseba ut co̱ toj saˈ li tenamit Harán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak laj Jacob quiril nak oc re li kˈojyi̱n quicana chi cua̱rc saˈ be. Quixtau jun li pec helho ru ut quixqˈue chokˈ xsoc xjolom ut quicuar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱ chi cua̱rc, laj Jacob quimatqˈuec. Saˈ xmatcˈ quiril jun chanchan escalera xakxo saˈ chˈochˈ ut nacuulac toj saˈ choxa xnajtil rok. Ut eb lix ángel li Ka̱cuaˈ nequeˈtakeˈ ut nequeˈcubeˈ chak chiru li escalera nak quiril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios cuan chak toj saˈ xbe̱n li escalera ut aˈan quixye re laj Jacob: —La̱in li Ka̱cuaˈ Dios. La̱in li quinixlokˈoni chak laj Abraham la̱ xeˈto̱nil yucuaˈ. La̱in ajcuiˈ li quinixlokˈoni laj Isaac la̱ yucuaˈ. La̱in tinqˈue a̱cue li chˈochˈ li yo̱cat cuiˈ chi hila̱nc anakcuan. Tinqˈue ajcuiˈ reheb la̱ cualal a̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ cualal a̱cˈajol teˈqˈuia̱nk joˈ xqˈuial li poks li cuan saˈ li chˈochˈ ut telajeˈxjeqˈui rib saˈ ruchichˈochˈ. Saˈ a̱cˈabaˈ la̱at joˈ ajcuiˈ saˈ xcˈabaˈeb la̱ cualal a̱cˈajol, chixjunileb li tenamit li teˈcua̱nk saˈ ruchichˈochˈ teˈxcˈul jun li nimla usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in junelic cua̱nkin a̱cuiqˈuin. Yalak bar tatxic, la̱in tin-ilok a̱cue. Nak la̱at cua̱nkat chak saˈ jalan chic naˈajej, la̱in tatincˈam cuiˈchic chak saˈ li chˈochˈ aˈin. Incˈaˈ tatintzˈekta̱na. Tinqˈue a̱cue chixjunil li cˈaˈru xinyechiˈi a̱cue, chan li Ka̱cuaˈ Dios re laj Jacob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jacob qui-aj ru ut quixye: —Relic chi ya̱l nak li Ka̱cuaˈ Dios cuan saˈ li naˈajej aˈin. Ut la̱in incˈaˈ xinnau nak xin-oc chi hila̱nc arin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cˈajoˈ nak quixucuac laj Jacob ut quixye: —Ma̱ caˈchˈin nak nasach inchˈo̱l chirilbal li lokˈlaj naˈajej aˈin. Kˈaxal lokˈ. Aˈin xmuheba̱l li Ka̱cuaˈ Dios ut aˈin ajcuiˈ li oqueba̱l re li choxa, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ cuulajak chic nak quisake̱u, laj Jacob quixchap li pec li quixqˈue chokˈ xsoc xjolom. Ut li pec aˈan quixxakab ut quixqˈue li aceite saˈ xbe̱n. Aˈan quixba̱nu chokˈ retalil nak li naˈajej aˈan kˈaxal lokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li naˈajej aˈan Luz xcˈabaˈ nak quicuan. Abanan laj Jacob quixjal xcˈabaˈ. Bet-el chic quixqˈue chokˈ xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Jacob quixye: —Cui li Ka̱cuaˈ Dios ta̱beresi̱nk cue ut ta̱ilok cue, ut cui aˈan tixqˈue cue lin tzacae̱mk joˈ ajcuiˈ li cuakˈ, la̱in tinlokˈoni aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui li Ka̱cuaˈ Dios ta̱tenkˈa̱nk cue re nak tincuulak cuiˈchic saˈ rochoch lin yucuaˈ, ut cui takacˈam cuiˈchic kib saˈ usilal riqˈuin li cuas, la̱in tinlokˈoni li Ka̱cuaˈ Dios chi anchal inchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li pec aˈin xinxakab anakcuan chokˈ retalil nak li naˈajej aˈin, aˈan re xlokˈoninquil li Ka̱cuaˈ Dios, chan. Ut laj Jacob quixye re li Dios, —La̱in tinmayeja cha̱cuu li junju̱nk saˈ xlaje̱tkil re chixjunil li cˈaˈru ta̱qˈue cue, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-27.html>&larr;</a>&nbsp;&nbsp;<font class=titleType><b>Genesis (28/50)</b></font>&nbsp;&nbsp;<a href=Simple-Genesis-29.html>&rarr;</a>
</td></tr></table>


</body></html>
