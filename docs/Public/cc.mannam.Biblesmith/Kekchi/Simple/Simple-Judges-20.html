<html><head><title>
Judges (20/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-19.html>&larr;</a>&nbsp;&nbsp;<font class=titleType><b>Judges (20/21)</b></font>&nbsp;&nbsp;<a href=Simple-Judges-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quilajeˈxchˈutub ribeb chixjunileb li cui̱nk aj Israel saˈ li naˈajej cuan cuiˈ li tabernáculo aran Mizpa. Eb aˈan queˈchal chak saˈ eb li naˈajej li naticla chak Dan ut nacuulac Beerseba ut toj Galaad.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxchˈutub ajcuiˈ ribeb chixjunileb li nequeˈcˈamoc be saˈ xya̱nkeb laj Israel. Ut cuanqueb ajcuiˈ ca̱hib ciento (400,000) mil chi soldado xcomoneb li nequeˈxic chi rokeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuulac resil riqˈuineb li ralal xcˈajol laj Benjamín nak eb li jun chˈol chic aj Israel queˈxchˈutub ribeb aran Mizpa. Ut eb laj Israel queˈxpatzˈ re laj levita: —¿Chanru nak xcuan li ma̱usilal aˈin? chanqueb re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cui̱nk laj levita li quicamsi̱c rixakil quixye reheb: —La̱in cuochben li cuixakil xo-oc chi cua̱rc saˈ li tenamit Gabaa li cuan saˈ xnaˈajeb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chiru li kˈojyi̱n aˈan, eb laj Gabaa queˈxsut li cab li cuanco cuiˈ. Queˈraj raj incamsinquil. Ut queˈxba̱nu raylal re li cuixakil toj retal queˈxcamsi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak la̱in xinseti li camenak ut xintakla saˈ le̱ tenamit re nak te̱nau nak arin Israel xcuan camsi̱nc ut xcuan ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Che̱junilex li cuanquex arin, la̱ex aj Israel. La̱ex te̱ye cˈaˈru takaba̱nu anakcuan, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunileb laj Israel chi junajeb xchˈo̱l queˈxye: —Ma̱ jun ke ta̱sukˈi̱k saˈ rochoch. Ma̱ ani ta̱xic saˈ xmuheba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cˈaˈru tento takaba̱nu, aˈan bu̱lic chirix li ani teˈxic chi pletic riqˈuineb laj Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laje̱tk chi cui̱nk takisi saˈ xya̱nkeb li ju̱nk ciento chi cui̱nk re nak teˈxic chixsicˈbal li tzacae̱mk. Ut li jun chˈol chic teˈxic saˈ li tenamit Gabaa chi pletic toj retal teˈxqˈueheb laj Gabaa chixtojbal li ma̱usilal xeˈxba̱nu saˈ li tenamit Israel, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut junajeb xchˈo̱l chixjunileb li cui̱nk aj Israel nak queˈco̱eb chi pletic riqˈuineb li cuanqueb Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxtakla resil saˈ xya̱nkeb li ralal xcˈajol laj Benjamín ut queˈxye: —¿Cˈaˈut nak xeˈxba̱nu li ma̱usilal aˈin saˈ e̱ya̱nk?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxtesihomakeb saˈ kukˈ eb li cui̱nk aj Gabaa, li xeˈxba̱nu li ma̱usilal. Takacamsiheb re nak ta̱e̱lk li ma̱usilal saˈ li katenamit Israel, chanqueb. Abanan eb li ralal xcˈajol laj Benjamín incˈaˈ queˈraj rabinquil li cˈaˈru queˈxye li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li ralal xcˈajol laj Benjamín queˈchal yalak bar. Queˈxchˈutub ribeb aran Gabaa chi pletic riqˈuineb li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li cui̱nk li queˈxchˈutub rib saˈ xya̱nkeb li ralal xcˈajol laj Benjamín cuanqueb cuakib xcaˈcˈa̱l mil chi cui̱nk cuanqueb xchˈi̱chˈ. Ut cuanqueb ajcuiˈ cuukub ciento li cui̱nk li sicˈbileb ru saˈ li tenamit Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xya̱nkeb chixjunileb li cui̱nk cuanqueb cuukub ciento li nequeˈcutuc chi rantˈin riqˈuin lix tzˈe ukˈ. Kˈaxal ti̱c rukˈeb. Usta jun chi chˈina ismal teˈxcut, ho̱n nequeˈxtau riqˈuin li pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cui̱nk aj Israel li queˈco̱eb chi pletic riqˈuineb laj Benjamín, cuanqueb ca̱hib ciento mil li cui̱nk li cuanqueb xchˈi̱chˈ. Chixjunileb li cui̱nk aˈan nequeˈxnau pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel queˈco̱eb Bet-el saˈ li rochoch li Dios chi tijoc. Queˈxye re li Dios: —At Ka̱cuaˈ, ba̱nu usilal, cˈut chiku aniheb li teˈxic xbe̱n cua chi pletic riqˈuineb li ralal xcˈajol laj Benjamín, chanqueb. Ut li Dios quixye reheb: —Eb li ralal xcˈajol laj Judá, aˈaneb li teˈxic xbe̱n cua, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulajak chic eb laj Israel queˈco̱eb ut queˈxyi̱b lix muheba̱leb nachˈ riqˈuin li tenamit Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈco̱eb li ralal xcˈajol laj Israel chi pletic riqˈuineb li ralal xcˈajol laj Benjamín. Ut queˈcana nachˈ riqˈuin li tenamit Gabaa. Queˈxtus ribeb re nak teˈxtiquib pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralal xcˈajol laj Benjamín queˈel saˈ li tenamit Gabaa ut queˈxcamsiheb cuib xcaˈcˈa̱l mil (22,000) chi soldado aj Israel saˈ li cutan aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Israel queˈxcacuubresi cuiˈchic xchˈo̱leb re nak teˈxic cuiˈchic chi pletic saˈ li naˈajej li queˈco̱eb cuiˈ saˈ li xbe̱n cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel queˈco̱eb saˈ li rochoch li Dios. Chalen ekˈela toj retal qui-ecuu queˈya̱bac. Queˈtijoc ut queˈxye re li Ka̱cuaˈ Dios: —¿Ma toxic cuiˈchic chi pletic riqˈuineb li ralal xcˈajol laj Benjamín, li kech aj Israelil? chanqueb. Ut li Ka̱cuaˈ quixye reheb: —Texxic, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈco̱eb cuiˈchic chi pletic riqˈuineb li ralal xcˈajol laj Benjamín saˈ xcab li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut joˈcan cuiˈchic queˈxcˈul. Eb li ralal xcˈajol laj Benjamín queˈel saˈ li tenamit Gabaa ut queˈxcamsiheb cuakxaklaju mil (18,000) chic li soldado li nequeˈxnau pletic chi us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunileb laj Israel queˈco̱eb Bet-el. Queˈxchˈutub ribeb chiru li Ka̱cuaˈ. Queˈtijoc ut queˈayunic toj qui-ecuu. Queˈxmayeja li cˈatbil xul ut queˈxqˈue ajcuiˈ li mayej re xcˈambaleb rib saˈ usilal riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ralal xcˈajol laj Israel queˈtijoc chiru li Ka̱cuaˈ ut queˈxpatzˈ re cˈaˈru us teˈxba̱nu. (Saˈ eb li cutan aˈan li Lokˈlaj Ca̱x xocxo cuiˈ li laje̱b chi chakˈrab cuan aran Bet-el.)</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Finees, aˈan laj tij saˈ eb li cutan aˈan. Laj Finees, aˈan li ralal laj Eleazer. Ut laj Eleazer, aˈan li ralal laj Aarón. Eb laj Israel queˈxye re li Dios: —¿Ma us nak toxic cuiˈchic cuulaj chi pletic riqˈuineb li ralal xcˈajol laj Benjamín, li kech aj Israelil, malaj ut incˈaˈ chic toxic? chanqueb. Ut li Ka̱cuaˈ quixye reheb: —Texxic cuiˈchic chi pletic riqˈuineb xban nak cuulaj la̱in tinkˈaxtesiheb saˈ e̱rukˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb cui̱nk aj Israel queˈxmuk ribeb chi xjun sutam li tenamit Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ralal xcˈajol laj Israel queˈco̱eb ut queˈxtus ribeb re nak teˈxtiquib cuiˈchic pletic riqˈuineb laj Benjamín joˈ nak queˈxba̱nu xbe̱n sut ut xcaˈ sut.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralal xcˈajol laj Benjamín queˈel saˈ li tenamit chixcˈulbaleb. Najt caˈchˈin riqˈuin li tenamit queˈxtiquib xcamsinquileb laj Israel. Saˈ eb li be li nequeˈxic Bet-el ut Gabaa queˈxcamsiheb laje̱b xcaˈcˈa̱l chi soldado xcomoneb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Benjamín queˈxye: —Xonumta saˈ xbe̱neb joˈ junxil, chanqueb. Abanan eb li ralal xcˈajol laj Israel ac cuan saˈ xchˈo̱leb nak teˈe̱lelik chiruheb re nak teˈe̱lk saˈ li tenamit ut teˈxic saˈ eb li be.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ma̱cˈaˈ saˈ xchˈo̱leb li ralal xcˈajol laj Benjamín, eb li ralal xcˈajol laj Israel queˈxtus ribeb re teˈpletik aran Baal-tamar. Ut eb laj Israel li mukmu̱queb chi xjun sutam li tenamit Gabaa queˈel chak saˈ li pim li mukmu̱queb cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laje̱b mil chi soldado, li sicˈbileb ru saˈ xya̱nkeb li ralal xcˈajol laj Israel, queˈxtiquib pletic saˈ li tenamit Gabaa ut cau queˈpletic. Ma̱cˈaˈ saˈ xchˈo̱leb li ralal xcˈajol laj Benjamín nak oc re xsachbal ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixtenkˈaheb li ralal xcˈajol laj Israel chi numta̱c saˈ xbe̱neb li ralal xcˈajol laj Benjamín. O̱b xcaˈcˈa̱l mil riqˈuin jun ciento (25,100) lix soldado li ralal xcˈajol laj Benjamín queˈcamsi̱c saˈ li cutan aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ralal xcˈajol laj Benjamín queˈxqˈue retal nak incˈaˈ queˈnumta saˈ xbe̱neb laj Israel. Lix qˈuialeb li ralal xcˈajol laj Israel queˈa̱linac chiruheb laj Benjamín xban nak cˈojcˈo̱queb xchˈo̱l riqˈuineb li mukmu̱queb chi xjun sutam li tenamit Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li cui̱nk mukmu̱queb, queˈco̱eb chi junpa̱t. Queˈxjeqˈui ribeb saˈ li tenamit Gabaa ut quilajeˈxcamsi chi chˈi̱chˈ chixjunileb li cuanqueb saˈ li tenamit Gabaa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ac queˈxcˈu̱b riqˈuineb li queˈxmuk rib nak teˈril li sib yo̱ chi takecˈ saˈ li tenamit, teˈsukˈi̱k chirix re teˈoc chi pletic riqˈuineb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel queˈxba̱nu ribeb nak yo̱queb chi e̱lelic chiruheb laj Benjamín. Eb li ralal xcˈajol laj Benjamín ac queˈxcamsiheb li laje̱b xcaˈcˈa̱l (30) chi cui̱nk aj Israel. Joˈcan nak queˈxye: —Ac xonumta saˈ xbe̱neb joˈ xkaba̱nu xbe̱n cua, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak queˈiloc chirixeb ut queˈril li sib li yo̱ chi takecˈ saˈ xbe̱n li tenamit Gabaa. Cˈajoˈ nak queˈsach xchˈo̱leb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li ralal xcˈajol laj Israel queˈxsukˈisi ribeb ut queˈxtiquib cuiˈchic pletic riqˈuineb. Qui-oc xxiuheb li ralal xcˈajol laj Benjamín xban nak queˈxqˈue retal nak teˈsachekˈ ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxtiquib e̱lelic chiruheb li ralal xcˈajol laj Israel. Queˈco̱eb saˈ xjayal li chaki chˈochˈ. Abanan incˈaˈ queˈru chi e̱lelic. Eb laj Israel li yo̱queb chi e̱lc saˈ li tenamit quilajeˈxcamsiheb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Israel queˈxsut eb li ralal xcˈajol laj Benjamín. Ut quilajeˈxcamsiheb. Naticla chak cuan cuiˈ li tenamit Menúha ut nacuulac saˈ xcaˈyaba̱l li tenamit Gabaa li cuan saˈ li na-el cuiˈ li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakxaklaju mil (18,000) chi xsoldado xcomoneb li ralal xcˈajol laj Benjamín queˈcamsi̱c. Chixjunileb li queˈcamsi̱c kˈaxal cauheb rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li jun chˈol chic li ralal xcˈajol laj Benjamín queˈsukˈi chirixeb ut queˈoc chi e̱lelic saˈ li sako̱nac re Rimón li cuan saˈ li chaki chˈochˈ. O̱b mil chic li queˈcamsi̱c saˈ xya̱nkeb saˈ eb li be. Eb li ralal xcˈajol laj Israel queˈra̱linaheb toj saˈ li naˈajej Gidom ut queˈxcamsi cuib mil chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb li soldado reheb laj Benjamín li queˈcamsi̱c saˈ li cutan aˈan cuanqueb o̱b xcaˈcˈa̱l mil chi cui̱nk, li kˈaxal cauheb rib chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>47.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cuakib ciento chi cui̱nk queˈe̱lelic ut queˈxmuk ribeb saˈ li sako̱nac li cuan Rimón ut aran queˈcuan ca̱hib po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>48.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li ralal xcˈajol laj Israel queˈco̱eb saˈ chixjunileb li tenamit li cuanqueb cuiˈ eb li ralal xcˈajol laj Benjamín. Queˈxcamsi chi chˈi̱chˈ chixjunil li queˈxtau, joˈ cristian, joˈqueb ajcuiˈ li xul. Ut quilajeˈxcˈat chixjunileb lix tenamiteb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-19.html>&larr;</a>&nbsp;&nbsp;<font class=titleType><b>Judges (20/21)</b></font>&nbsp;&nbsp;<a href=Simple-Judges-21.html>&rarr;</a>
</td></tr></table>


</body></html>
