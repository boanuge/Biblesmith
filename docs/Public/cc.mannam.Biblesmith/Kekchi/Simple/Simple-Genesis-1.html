<html><head><title>
Genesis (1/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Genesis (1/50)</b></font>&nbsp;&nbsp;<a href=Simple-Genesis-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xticlajic li Dios quixyi̱b chak li choxa ut li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Moco tuktu ta ru li ruchichˈochˈ nak quicuan ut toj ma̱cˈaˈ cuan chi saˈ. Nujenak chi haˈ ut kˈojyi̱n ru. Caˈaj cuiˈ lix musikˈ li Dios na-ecˈan saˈ xbe̱n li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye: —Chicua̱nk li cutan, chan. Ut quicuan li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quiril nak us li cutan. Ut quixjach li cutan riqˈuin li kˈojyi̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cutan quixqˈue ajcuiˈ cutan chokˈ xcˈabaˈ. Ut li kˈojyi̱n, kˈojyi̱n ajcuiˈ quixqˈue chokˈ xcˈabaˈ. Ut qui-oc li kˈojyi̱n ut quisake̱u. Aˈan li xbe̱n li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye: —Chicua̱nk li choxa re tixjach li haˈ li cuan takˈa riqˈuin li cuan takecˈ.— Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixjach ru li haˈ chi ribil. Cuan li haˈ quixcanab takˈa ut cuan quixcanab takecˈ saˈ li choxa. Ut joˈcan quixba̱nu li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li choxa li quijachoc re li haˈ chi ribil quixqˈue chokˈ xcˈabaˈ choxa. Qui-oc li kˈojyi̱n ut quisake̱u. Aˈan li xcab li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye: —Chichˈutla̱k chixjunil li haˈ li cuan takˈa ut chicana̱k chi chaki li chˈochˈ, chan. Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye nak li chaki ru, chˈochˈ xcˈabaˈ. Ut li chˈutubanbil haˈ, palau quixqˈue chokˈ xcˈabaˈ. Ut li Dios quiril nak us li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye: —Chicua̱nk li rax pim saˈ ruchichˈochˈ, chan. Li acui̱mk ta̱u̱chi̱nk ut ta̱cua̱nk riyajil. Ut eb li cheˈ teˈu̱chi̱nk ut teˈcua̱nk riyajil, aˈ yal cˈaˈru li riyajil li junju̱nk. Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuan li rax pim saˈ ruchichˈochˈ. Li pim naxqˈue riyajil aˈ yal cˈaˈru chi pimul. Ut joˈ ajcuiˈ li cheˈ nau̱chin ut cuan riyajil aˈ yal cˈaˈru chi cheˈil. Ut li Dios quiril nak us li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut qui-oc li kˈojyi̱n ut quisake̱u. Aˈan li rox li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixye: —Cheˈcua̱nk xcutanquil ru li choxa re nak tixjach rib li cutan riqˈuin li kˈojyi̱n; ut eb aˈan teˈcˈanjelak chokˈ retalil li sakˈehil ut li habalkˈe, joˈ ajcuiˈ retalil li cutan ut li chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cheˈlemtzˈu̱nk chiru li choxa re xcutanobresinquil li ruchichˈochˈ. Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixyi̱b li sakˈe ut li po re teˈxcutanobresi ru li ruchichˈochˈ. Li sakˈe aˈan li kˈaxal nim li nalemtzˈun chiru li cutan ut li po aˈan li nacutanobresin chiru li kˈojyi̱n. Ut quixyi̱b ajcuiˈ eb li chahim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixqˈueheb chiru li choxa re teˈxcutanobresi ru li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixqˈueheb aran re xberesinquil li cutan ut li kˈojyi̱n. Quixqˈueheb re xjachbal li cutan riqˈuin li kˈojyi̱n. Ut li Dios quiril nak us li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut qui-oc li kˈojyi̱n ut quisake̱u. Aˈan li xca̱ li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye: —Cheˈcua̱nk nabaleb li xul saˈ li haˈ, ut cheˈcua̱nk ajcuiˈ li xul li nequeˈrupupic chiru choxa. Ut joˈcan quixba̱nu li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixyoˈobtesiheb li ni̱nki car ut chixjunileb li xul li cuanqueb saˈ haˈ, aˈ yal cˈaˈru chi xulil. Ut quixyoˈobtesi ajcuiˈ li xul li nequeˈrupupic, aˈ yal cˈaˈru chi xulil. Li Dios quiril nak us li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quirosobtesiheb li xul aˈan ut quixye reheb: —Chexnabalokˈ ut chexqˈuia̱nk. Ut chexcua̱nk saˈ chixjunil li haˈ yalak bar. Joˈ ajcuiˈ li cocˈ xul chiru choxa cheˈqˈuia̱nk saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut qui-oc li kˈojyi̱n ut quisake̱u cuiˈchic. Aˈan li quixba̱nu saˈ roˈ li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ li Dios: —Cheˈcua̱nk yalak cˈaˈru chi xulil saˈ ruchichˈochˈ. Cheˈcua̱nk chixjunileb li xul li nequeˈcuaˈac pim. Cheˈcua̱nk eb li xul li nequeˈxjucuqui rib chiru chˈochˈ. Joˈ ajcuiˈ li xul li nequeˈcuan saˈ qˈuicheˈ. Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixyoˈobtesiheb chixjunil li xul li nequeˈcuan saˈ qˈuicheˈ aˈ yal cˈaˈru chi xulil. Ut quixyoˈobtesi chixjunileb li xul li nequeˈcuaˈac pim, aˈ yal cˈaˈru chi xulil. Joˈ ajcuiˈ li xul li nequeˈxjucuqui rib chiru chˈochˈ, aˈ yal cˈaˈru chi xulil. Ut li Dios quiril nak us li quixba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ li Dios: —Kayoˈobtesihak li cui̱nk joˈ li kiloba̱l la̱o. Ut aˈan ta̱cua̱nk xcuanquil saˈ xbe̱neb chixjunileb li xul li cuanqueb saˈ ruchichˈochˈ, joˈ li car saˈ li palau ut li xul li nequeˈrupupic chiru choxa. Ut ta̱cua̱nk xcuanquil saˈ xbe̱neb li queto̱mk ut li xul li cuanqueb saˈ pim, joˈ ajcuiˈ saˈ xbe̱n chixjunileb li xul li nequeˈxjucuqui rib saˈ chˈochˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixyoˈobtesi li cui̱nk ut li ixk joˈ li riloba̱l aˈan. Cui̱nk ut ixk nak quixyoˈobtesiheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quirosobtesiheb aˈan ut quixye reheb: —Chicua̱nk le̱ cocˈal ut chexqˈuia̱nk toj retal nak ta̱nujak li ruchichˈochˈ. La̱ex textakla̱nk saˈ xbe̱n chixjunil li cˈaˈru cuan. Textakla̱nk saˈ xbe̱neb chixjunil li xul li cuanqueb saˈ li haˈ joˈ ajcuiˈ li cuanqueb chiru choxa ut li cuanqueb saˈ ruchichˈochˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye ajcuiˈ: —Xinqˈue e̱re chixjunil li acui̱mk li cuan saˈ ruchichˈochˈ. Xinqˈue e̱re li acui̱mk li cuan riyajil. Joˈcan ajcuiˈ chixjunil li cheˈ li nau̱chin ut naxqˈue riyajil re nak ta̱cua̱nk le̱ tzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li rax pim xinqˈue chokˈ re xtzacae̱mkeb li xul li cuanqueb saˈ ruchichˈochˈ. Xinqˈue ajcuiˈ reheb li xul li nequeˈrupupic chiru choxa ut reheb chixjunileb li nequeˈxjucuqui rib saˈ chˈochˈ. Xinqˈue chixjunil li rax pim chokˈ re lix tzacae̱mkeb li xul. Ut quicˈulman joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quiril nak tzˈakal re ru chixjunil li quixba̱nu. Ut qui-oc li kˈojyi̱n ut quisake̱u. Aˈan li xcuak li cutan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Genesis (1/50)</b></font>&nbsp;&nbsp;<a href=Simple-Genesis-2.html>&rarr;</a>
</td></tr></table>


</body></html>
