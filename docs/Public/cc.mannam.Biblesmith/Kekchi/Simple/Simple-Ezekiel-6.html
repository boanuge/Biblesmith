<html><head><title>
Ezekiel (6/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-5.html>&larr;</a>&nbsp;&nbsp;<font class=titleType><b>Ezekiel (6/48)</b></font>&nbsp;&nbsp;<a href=Simple-Ezekiel-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac cuiˈchic cuiqˈuin ut quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At ralal cui̱nk, ilon cuan cuiˈ li tzu̱l li cuanqueb Israel ut ta̱ye reheb li raylal li teˈxcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin ta̱ye reheb li tzu̱l li cuanqueb Israel: Cherabihak li ra̱tin li Ka̱cuaˈ. Joˈcaˈin xye li Ka̱cuaˈ reheb li tzu̱l ut eb li bol joˈ ajcuiˈ eb li nimaˈ ut eb li ru takˈa. La̱in tintakla chak saˈ e̱be̱n li raylal. Tinsach ruheb saˈ li ple̱t li naˈajej li najteb xteram li nequeˈxlokˈoni cuiˈ li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱sachekˈ ruheb li artal ut ta̱puqˈui̱k lix jalam u̱ch li sakˈe li nequeˈxqˈue chokˈ xdioseb. Ut eb li tenamit teˈcamsi̱k chiruheb lix yi̱banbil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tinqˈueheb li camenak chiruheb lix yi̱banbil dios. Ut lix bakeleb tincuteb chixjun sutam lix artaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ chixjunil li naˈajej li texcua̱nk cuiˈ ta̱sachekˈ ruheb. Ta̱sachekˈ ruheb chi junaj cua le̱ artal li nequexlokˈonin cuiˈ ut eb le̱ yi̱banbil dios ta̱puqˈui̱k. Li artal li nequecˈat cuiˈ li incienso teˈpoˈi̱k. Chixjunil li quilaje̱yi̱b ta̱poˈi̱k chi junaj cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuanqueb li teˈcamsi̱k saˈ e̱ya̱nk. Riqˈuin aˈin te̱qˈue retal nak la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan incˈaˈ tinsacheb ru chi junaj cua li tenamit Israel. Saˈ xya̱nkeb li jeqˈuinbil ruheb saˈ jalan tenamit, cuan li incˈaˈ teˈcamsi̱k saˈ li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li joˈ qˈuial chic li incˈaˈ teˈcamsi̱k tinjulticokˈ reheb nak cua̱nkeb chi pre̱xil saˈ jalan tenamit. Ta̱julticokˈ reheb nak quirahoˈ inchˈo̱l chirixeb. Ta̱julticokˈ reheb chanru nak xinqˈueheb chi cˈuluc raylal xban nak incˈaˈ xeˈcuan saˈ ti̱quilal chicuu ut xban ajcuiˈ nak xineˈxtzˈekta̱na xban xlokˈoninquil li jalanil dios. Aˈaneb ajcuiˈ teˈecˈa̱nk re nak incˈaˈ us xeˈxba̱nu ut teˈxuta̱na̱k xban lix ma̱usilaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xinqˈue li raylal aˈin saˈ xbe̱neb re nak teˈxqˈue retal nak la̱in li Ka̱cuaˈ. Moco incˈaˈ ta ninba̱nu li cˈaˈru ninye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —Ya̱ban ut tenle la̱ cuukˈ ut tenle la̱ cuok saˈ chˈochˈ xban li ma̱usilal li quilajeˈxba̱nu eb laj Israel. Ut jap a̱cue xban xrahil a̱chˈo̱l xban nak cuan laj Israel teˈca̱mk saˈ li ple̱t, cuan li teˈca̱mk xban cueˈej ut cuan ajcuiˈ li teˈca̱mk xban yajel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cuanqueb chak chi najt teˈca̱mk xban caki yajel ut eb li cuanqueb chi nachˈ teˈca̱mk saˈ li ple̱t. Ut li joˈ qˈuial chic teˈcana̱k teˈca̱mk xban cueˈej. Joˈcaˈin nak tincuisi lin joskˈil saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut teˈxqˈue retal nak la̱in li Ka̱cuaˈ nak teˈril lix camenakeb saˈ eb li naˈajej li cuanqueb cuiˈ li yi̱banbil dios ut chixjun sutam eb li artal, joˈ ajcuiˈ saˈ eb li naˈajej najt xteram ut saˈ eb li tzu̱l, joˈ ajcuiˈ rubeleb li ni̱nki cheˈ ji li queˈxcˈat cuiˈ lix sununquil ban re xlokˈoninquil lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinsach ru lix naˈajeb li teˈcua̱nk cuiˈ. Ma̱cˈaˈ chic cua̱nk chi saˈ. Li naˈajej chanchanak chic li chaki chˈochˈ naticla chak saˈ li sur ut nacuulac cuan cuiˈ li naˈajej Diblat re nak eb laj Israel teˈxqˈue retal nak la̱in li Ka̱cuaˈ.—</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-5.html>&larr;</a>&nbsp;&nbsp;<font class=titleType><b>Ezekiel (6/48)</b></font>&nbsp;&nbsp;<a href=Simple-Ezekiel-7.html>&rarr;</a>
</td></tr></table>


</body></html>
