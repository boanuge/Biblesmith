<html><head><title>
Zechariah (10/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-9.html>&larr;</a>&nbsp;&nbsp;<font class=titleType><b>Zechariah (10/14)</b></font>&nbsp;&nbsp;<a href=Simple-Zechariah-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chetzˈa̱ma̱k re li Ka̱cuaˈ re nak tixqˈue li hab li naxqˈue mokon xban nak aˈan naqˈuehoc re li ca̱k ut aˈan ajcuiˈ naqˈuehoc re li hab chi nabal re nak ta̱e̱lk chi cha̱bil li ichaj saˈ le̱ cˈaleba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak mextzˈa̱man reheb li yi̱banbil dios xban nak aˈan moco teˈxqˈue ta li cˈaˈru te̱tzˈa̱ma. Eb laj kˈe, aˈan aj ticˈtiˈeb. Moco ya̱l ta li cˈaˈru nequeˈxye. Chanchan yal matqˈuenbil nequeˈxba̱nu li cˈaˈru nequeˈxye. Moco ya̱l ta nak nequeˈxcˈojob e̱chˈo̱l. Xban eb aˈan nak queˈxchaˈchaˈi ribeb li tenamit yalak bar. Ra queˈxcˈul xban nak ma̱ ani qui-iloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios quixye: —Cˈajoˈ injoskˈil saˈ xbe̱neb li nequeˈtaklan saˈ xbe̱neb lin tenamit. La̱in tinqˈueheb chixtojbal xma̱queb xban nak incˈaˈ xeˈcˈamoc be chiruheb saˈ ti̱quilal. Abanan lin tenamit Judá la̱in tincuil xtokˈoba̱leb ru. Tintenkˈaheb ut cauhakeb chic rib joˈ eb li cacua̱y li nequeˈxic saˈ ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xya̱nkeb li tenamit Judá ta̱e̱lk chak jun li kˈaxal nim xcuanquil, joˈ li pec li naqˈueheˈ saˈ xxuc li cab. Aˈan chanchan li cheˈ li nacu̱tun re junak li muheba̱l. Ut chanchan ajcuiˈ li tzimaj re pletic. Ut aˈan li ta̱takla̱nk saˈ xbe̱n chixjunil li ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cauhakeb rib laj Israel chi pletic joˈ li soldado li nequeˈxyekˈi li xicˈ nequeˈiloc reheb saˈ li sulul li cuan saˈ be. Teˈnumta̱k saˈ xbe̱neb li xicˈ nequeˈiloc reheb xban nak la̱in li Ka̱cuaˈ tincua̱nk riqˈuineb. Teˈxcˈut xxuta̱neb li nequeˈchal chirix cacua̱y chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tinqˈue xcacuil xchˈo̱leb li ralal xcˈajol laj Judá. Ut tincoleb ajcuiˈ li ralal xcˈajol laj José. Tebinqˈue cuiˈchic chi sukˈi̱c saˈ lix naˈajeb. La̱in tincuuxta̱na ruheb. Chanchan nak ma̱ jun sut xintzˈekta̱naheb xban nak la̱in li Ka̱cuaˈ lix Dioseb. Ut tincuabi li cˈaˈru teˈxtzˈa̱ma chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cauhakeb rib chi pletic li ralal xcˈajoleb laj Efraín. Ta̱sahokˈ saˈ xchˈo̱leb joˈ nak nasahoˈ saˈ xchˈo̱leb nak nequeˈrucˈ li vino. Nak teˈxqˈue retal li usilal xinba̱nu reheb, ta̱sahokˈ ajcuiˈ saˈ xchˈo̱leb li ralal xcˈajol. Ta̱sahokˈ saˈ xchˈo̱leb cuiqˈuin la̱in li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tebinbok cuiqˈuin ut tinchˈutub ruheb xban nak ac xebincol. Ut kˈaxal cuiˈchic nabalakeb joˈ nak queˈcuan chak junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta ac xinjeqˈuiheb ru saˈ eb li tenamit, ut usta cuanqueb chak saˈ li najtil tenamit, toj aran tineˈxcˈoxla chak. Teˈsukˈi̱k chak ut teˈcua̱nk cuiˈchic saˈ lix naˈajeb rochbeneb li ralal xcˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tincuisiheb chak saˈ li tenamit Egipto joˈ ajcuiˈ saˈ li tenamit Asiria ut tebincˈam saˈ lix tenamiteb Galaad ut Líbano. Aran teˈcua̱nk ut incˈaˈ chic ta̱tzˈaklok li naˈajej re teˈcua̱nk xban nak kˈaxal nabalakeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tintenkˈaheb chixcuybal xnumsinquil li raylal joˈ nak quintenkˈaheb chak nak queˈnumeˈ chak saˈ li Caki Palau aran Egipto. La̱in quintenkˈaheb nak quinqˈue chi chakic li nimaˈ ut queˈnumeˈ jun pacˈal. La̱in tincuisi xcuanquileb laj Asiria re nak incˈaˈ chic teˈxnimobresi ribeb ut tinsach ajcuiˈ xcuanquileb laj Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinqˈue xcacuilal xchˈo̱leb lin tenamit. Ut saˈ incˈabaˈ la̱in teˈcua̱nk saˈ xya̱lal. La̱in li Ka̱cuaˈ ninyehoc re aˈin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-9.html>&larr;</a>&nbsp;&nbsp;<font class=titleType><b>Zechariah (10/14)</b></font>&nbsp;&nbsp;<a href=Simple-Zechariah-11.html>&rarr;</a>
</td></tr></table>


</body></html>
