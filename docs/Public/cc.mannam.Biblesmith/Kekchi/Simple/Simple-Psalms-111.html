<html><head><title>
Psalms (111/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-110.html>&larr;</a>&nbsp;&nbsp;<font class=titleType><b>Psalms (111/150)</b></font>&nbsp;&nbsp;<a href=Simple-Psalms-112.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>¡Lokˈoninbil taxak li Ka̱cuaˈ! Tinqˈue xlokˈal li nimajcual Dios chi anchal inchˈo̱l. Tinnima ru nak cua̱nko saˈ comonil la̱o lix tenamit li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal lokˈ chixjunil li naxba̱nu li Ka̱cuaˈ. Chixjunileb li nequeˈrahoc re li Dios nequeˈxqˈue xchˈo̱l chixtaubal ru li cˈaˈru naxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal lokˈ ut kˈaxal cha̱bil chixjunil li nalajxba̱nu li Ka̱cuaˈ ut lix ti̱quilal ma̱cˈaˈ rosoˈjic. Cuan ban chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱julticama̱nk chi junelic li sachba chˈo̱lej quilajxba̱nu li Ka̱cuaˈ. Li Ka̱cuaˈ, aˈan cha̱bil ut na-uxta̱nan u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ naxqˈue xtzacae̱mkeb li nequeˈxucuan ru. Ut ma̱ jokˈe ta̱sachk saˈ xchˈo̱l li contrato li quixba̱nu riqˈuineb li ralal xcˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixcˈutbesi lix cuanquil chiruheb nak quixqˈue chokˈ reheb lix naˈajeb li jalaneb xtenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li nalajxba̱nu li Ka̱cuaˈ, naxba̱nu saˈ xya̱lal ut saˈ ti̱quilal. Ut tzˈakal re ru lix chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixxakab xcuanquil lix chakˈrab chi junelic kˈe cutan. Quixba̱nu saˈ xya̱lal ut saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixcoleb li ralal xcˈajol ut quixba̱nu li santil contrato riqˈuineb. Li Ka̱cuaˈ Dios, aˈan santo ut kˈaxal xiu xiu ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani ta̱raj ta̱cua̱nk xnaˈleb, tento nak tixxucua ru li Dios. Li Ka̱cuaˈ naxqˈue xnaˈlebeb chixjunileb li nequeˈxba̱nu li cˈaˈru naxye lix chakˈrab. Lokˈoninbil taxak li Ka̱cuaˈ chi junelic kˈe cutan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-110.html>&larr;</a>&nbsp;&nbsp;<font class=titleType><b>Psalms (111/150)</b></font>&nbsp;&nbsp;<a href=Simple-Psalms-112.html>&rarr;</a>
</td></tr></table>


</body></html>
