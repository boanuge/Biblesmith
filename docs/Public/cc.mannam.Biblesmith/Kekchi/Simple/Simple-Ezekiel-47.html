<html><head><title>
Ezekiel (47/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-46.html>&larr;</a>&nbsp;&nbsp;<font class=titleType><b>Ezekiel (47/48)</b></font>&nbsp;&nbsp;<a href=Simple-Ezekiel-48.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk quinixcˈam cuiˈchic saˈ li oqueba̱l re li templo. Ut quicuil nak rubel li oqueba̱l yo̱ chak chi e̱lc li haˈ ut yo̱ chi xic saˈ li este bar na-iloc cuiˈ li templo. Li haˈ yo̱ chi e̱lc rubel li templo saˈ li sur ut yo̱ chi numecˈ chixcˈatk li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cui̱nk quinrisi chirix li templo. Co-el saˈ li oqueba̱l li cuan saˈ li norte ut quinixcˈam saˈ li oqueba̱l li cuan saˈ li este. Ut aran quicuil li rok haˈ yo̱ chi e̱lc saˈ li nim re li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut qui-el li cui̱nk ut yo̱ chi xic saˈ li este. Cuan jun li cˈa̱m re bisoc saˈ rukˈ. Quixbis o̱b ciento metro ut quixye cue nak tinnumekˈ saˈ li nimaˈ saˈ li naˈajej aˈan. Ut la̱in quintiquib numecˈ ut li haˈ quicuulac saˈ xcux cuok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quixbis o̱b ciento metro chic, li haˈ quicuulac saˈ xbe̱n cuok. O̱b ciento metro chic quixbis ut li haˈ quicuulac saˈ xcˈa̱mal insaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixbis o̱b ciento metro chic, ut ac cham chic chi us li nimaˈ. Incˈaˈ chic quiru quinnumeˈ xban nak kˈaxal cham chic. Ma̱ ani naru nanumeˈ cui incˈaˈ nanau numxic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li cui̱nk quixye cue: —At ralal cui̱nk, qˈue retal chi us chixjunil li cˈaˈru xacuil, chan. Tojoˈnak li cui̱nk quinixcˈam cuiˈchic chire li nimaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak cuanquin aran, quicuil nak cuanqueb nabaleb li ni̱nki cheˈ chire li nimaˈ saˈ xcaˈ pacˈalil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye cue li cui̱nk: —Li haˈ aˈin yo̱ chi xic saˈ li este. Nanumeˈ saˈ li ru takˈa Arabá ut tox-ocak saˈ li palau Mar Muerto. Nak li haˈ aˈin ta̱oc saˈ li palau, ta̱cha̱bilokˈ li haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li xul li teˈcua̱nk saˈ li nimaˈ aˈan ta̱cua̱nk xyuˈameb. Nabaleb li car li teˈcua̱nk saˈ li palau bar ta̱oc cuiˈ li nimaˈ. Ta̱cua̱nk xyuˈameb chixjunil li xul li teˈcua̱nk saˈ li haˈ aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chire li palau aˈan cua̱nkeb laj car naticla chak saˈ li naˈajej En-gadi nacuulac toj En-eglaim. Ut yalak bar chire li palau yo̱keb chixchakobresinquil lix yoyeb laj car. Qˈuila pa̱y ru li car ut kˈaxal nabalakeb li teˈcua̱nk saˈ li palau aˈan, joˈ li cuanqueb saˈ li nimla palau Mediterráneo xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li haˈ li yal tamto chire li palau ut lix sa̱b haˈ incˈaˈ ta̱cha̱bilokˈ. Ta̱cana̱k ban chokˈ re atzˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chire li nimaˈ saˈ xcaˈ pacˈalil teˈcua̱nk qˈuila pa̱y ru li cheˈ teˈu̱chi̱nk. Li cheˈ aˈan incˈaˈ teˈtˈanekˈ lix xak ut incˈaˈ teˈxcanab u̱chi̱nc. Rajlal teˈu̱chi̱nk saˈ xkˈehil xban nak cuanqueb chire li nimaˈ li na-el saˈ li templo. Li cheˈ aˈan teˈu̱chi̱nk ut li ru ta̱loˈekˈ ut lix xak ta̱cˈanjelak chokˈ ban.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios quixye: —Aˈaneb aˈin lix nuba̱l li chˈochˈ li ta̱jeqˈui̱k reheb li cablaju xte̱paleb li ralal xcˈajol laj Israel. Cuib jachal li chˈochˈ li teˈxcˈul eb li ralal xcˈajol laj José.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in quinye reheb le̱ xeˈto̱nil yucuaˈ riqˈuin juramento nak tinqˈue reheb li naˈajej aˈin. Joˈcan nak ta̱jeqˈui reheb ut juntakˈe̱t xni̱nkal li teˈxcˈul li junju̱nk. Aˈan aˈin li chˈochˈ li tinqˈue chokˈ e̱herencia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nuba̱l saˈ li norte ta̱ticla̱k cuan cuiˈ li palau Mediterráneo xcˈabaˈ saˈ li be li naxic Hetlón ut ta̱cuulak saˈ eb li tenamit Zedad,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hamat, Berota, ut Sibraim, li cuan saˈ li nuba̱l re li tenamit Damasco ut Hamat. Ut nacuulac saˈ li tenamit Hazar-haticón li cuan saˈ li nuba̱l re li naˈajej Haurán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈin li nuba̱l li cuan saˈ li norte naticla chak cuan cuiˈ li palau ut nacuulac toj saˈ li tenamit Hazar-enán. Eb li naˈajej Damasco ut Hamat cuanqueb saˈ li norte.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nuba̱l li cuan saˈ li este nacuulac saˈ xya̱nkeb li naˈajej Haurán ut Damasco ut saˈ xya̱nkeb li naˈajej Galaad ut Israel. Li nimaˈ Jordán, aˈan lix nuba̱l. Nacuulac toj cuan cuiˈ li palau Mar Muerto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nuba̱l li cuan saˈ li sur naticla Tamar ut nacuulac toj cuan cuiˈ li haˈ li cuan Cades. Ut nacuulac toj saˈ li palau Mediterráneo. Aˈan li nuba̱l li cuan saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nuba̱l li cuan saˈ li oeste, aˈan li palau Mediterráneo. Nacuulac saˈ li norte toj saˈ li oqueba̱l re Hamat. Aˈan li nuba̱l li cuan saˈ li oeste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱jeqˈui li naˈajej reheb laj Israel aˈ yal chanru lix te̱paleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak te̱bu̱li rix li chˈochˈ re te̱jeqˈui saˈ e̱ya̱nk, te̱qˈue ajcuiˈ reheb li jalaneb xtenamit li cuanqueb saˈ e̱ya̱nk. Teˈxcˈul lix chˈochˈeb li cuanqueb ralal xcˈajol li queˈyoˈla saˈ le̱ tenamit. Teˈbu̱lik e̱rochben re nak teˈtzˈak chˈochˈ saˈ e̱ya̱nk la̱ex aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxcˈul xchˈochˈeb li jalaneb xtenamit saˈ lix te̱paleb li yo̱queb cuiˈ chi cua̱nc, chan li nimajcual Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-46.html>&larr;</a>&nbsp;&nbsp;<font class=titleType><b>Ezekiel (47/48)</b></font>&nbsp;&nbsp;<a href=Simple-Ezekiel-48.html>&rarr;</a>
</td></tr></table>


</body></html>
