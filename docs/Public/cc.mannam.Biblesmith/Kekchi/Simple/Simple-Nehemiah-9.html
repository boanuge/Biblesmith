<html><head><title>
Nehemiah (9/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-8.html>&larr;</a>&nbsp;&nbsp;<font class=titleType><b>Nehemiah (9/13)</b></font>&nbsp;&nbsp;<a href=Simple-Nehemiah-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxchˈutub ribeb chixjunileb saˈ li ca̱hib xcaˈcˈa̱l xbe li po aˈan ut queˈxba̱nu lix ayu̱n. Queˈxqˈue li kˈesnal tˈicr chirixeb ut queˈxqˈue li poks saˈ xjolomeb retalil nak ra saˈ xchˈo̱leb xban lix ma̱queb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈrisi ribeb saˈ xya̱nkeb li ma̱cuaˈeb aj Israel. Queˈxxakab ribeb ut queˈxye: —Xoma̱cob la̱o ut queˈma̱cob ajcuiˈ chak li kaxeˈto̱nil yucuaˈ, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ac xakxo̱queb saˈ lix naˈajeb chiru oxib o̱r qui-ileˈ xsaˈ li hu li tzˈi̱banbil cuiˈ li chakˈrab li quiqˈueheˈ reheb xban li Ka̱cuaˈ lix Dioseb. Ut chiru li oxib o̱r chic yo̱queb chixpatzˈbal xcuybal xma̱queb ut queˈxlokˈoni li Ka̱cuaˈ lix Dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirix aˈan queˈnumeˈ chi ubej eb laj levita. Aˈaneb aˈin: laj Jesúa, laj Bani, laj Cadmiel, laj Sebanías, laj Buni, laj Serebías, laj Bani ut laj Quenani. Queˈxya̱ba xcˈabaˈ li Ka̱cuaˈ lix Dioseb chi cau xya̱b xcuxeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jesúa, laj Cadmiel, laj Bani, laj Hasabnías, laj Serebías, laj Hodías, laj Sebanías, ut laj Petaías queˈxye reheb li tenamit: —Cuaclinkex. Qˈuehomak xlokˈal li Ka̱cuaˈ li kaDios, li kˈaxal nim xcuanquil. Qˈuehomak xlokˈal chi junelic. Chiqˈuehekˈ taxak xlokˈal lix lokˈlaj cˈabaˈ ut chinima̱k taxak ru chi junelic kˈe cutan.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Esdras quitijoc ut quixye: —At Ka̱cuaˈ, caˈaj cuiˈ la̱at li Dios. Ma̱ ani chic junak Dios. Caˈaj cuiˈ la̱at. La̱at catyi̱ban re li choxa joˈ ajcuiˈ chixjunil li cuan chiru. La̱at catyi̱ban re li ruchichˈochˈ ut chixjunil li cuan chiru. La̱at catyi̱ban re li palau joˈ ajcuiˈ chixjunil li cuan chi saˈ. La̱at nacaqˈue xyuˈameb chixjunil li cˈaˈru cuan. Joˈcan nak chixjunileb li cuanqueb saˈ choxa nacateˈxlokˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ Dios, la̱at catsicˈoc ru laj Abram ut la̱at ajcuiˈ cat-isin chak re Ur, saˈ lix tenamiteb laj caldeo. Ut la̱at catqˈuehoc Abraham chokˈ xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at caqˈue retal nak aˈan ti̱c xchˈo̱l cha̱cuu. Joˈcan nak caba̱nu li contrato riqˈuin ut caye re nak ta̱qˈue reheb li ralal xcˈajol lix chˈochˈeb laj cananeo, eb laj heteo ut eb laj amorreo ut eb laj ferezeo, ut eb laj jebuseo ut eb laj gergeseo. La̱at caqˈue reheb li cˈaˈru cayechiˈi re laj Abraham xban nak la̱at ti̱c a̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut caqˈue ajcuiˈ retal chanru nak yo̱queb chi cˈuluc raylal li kaxeˈto̱nil yucuaˈ aran Egipto ut cacuabi nak queˈxya̱ba la̱ cˈabaˈ nak cuanqueb chire li Caki Palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Caba̱nu lix ni̱nkal ru milagro sachba chˈo̱lej rilbal re risinquil xcuanquil laj Faraón, joˈqueb ajcuiˈ li nequeˈcˈanjelac chiru, joˈqueb ajcuiˈ chixjunileb laj Egipto xban nak la̱at caqˈue retal chanru nak queˈrahobtesi̱c li kaxeˈto̱nil yucuaˈ xbaneb. Joˈcan nak chalen anakcuan naˈno saˈ chixjunil li tenamit nak la̱at nacaba̱nu li xni̱nkal ru milagro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at cajach li palau chi ribil re nak chaki li chˈochˈ teˈnumekˈ cuiˈ laj Israel saˈ xyi li palau. Ut eb li yo̱queb chita̱ke̱nc reheb re teˈxchap, casach ruheb saˈ li haˈ. Chanchan nak nacuteˈ junak nimla pec saˈ xchamal li haˈ nak queˈosoˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at catcˈamoc be chiruheb laj Israel chi cutan riqˈuin jun li chok ut chi kˈek catcˈamoc be chiruheb riqˈuin jun li xam re nak teˈril lix beheb bar yo̱keb chi xic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xbe̱n li tzu̱l Sinaí cat-a̱tinac riqˈuineb. Toj saˈ choxa cacua̱tinaheb chak. Caqˈue la̱ chakˈrab reheb re nak teˈcua̱nk saˈ ti̱quilal. Tzˈakal re ru ut cha̱bil li chakˈrab li caqˈue reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut caqˈue ajcuiˈ reheb li chakˈrab chirix li hiloba̱l cutan li kˈaxal lokˈ cha̱cuu. Li chakˈrab aˈin ac quicˈuteˈ ajcuiˈ chak chiruheb xban laj Moisés laj cˈanjel cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak queˈtzˈoca, saˈ choxa quichal chak li cua caqˈue chixcuaˈeb. Ut nak ta̱chakik reheb, cacuisi li haˈ saˈ li sako̱nac ut caqˈue reheb. Caye ajcuiˈ reheb nak teˈoc saˈ li naˈajej li cayechiˈi reheb riqˈuin juramento.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb li kaxeˈto̱nil yucuaˈ queˈxkˈet la̱ cua̱tin. Queˈxcacuubresi lix chˈo̱leb ut incˈaˈ queˈraj rabinquil li chakˈrab li caqˈue reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ queˈraj xba̱nunquil li cˈaˈru caye reheb chi moco queˈjulticoˈ reheb li xni̱nkal ru milagro caba̱nu chak reheb junxil. Queˈxcacuubresi ban xchˈo̱leb ut queˈxkˈetkˈeti ribeb cha̱cuu. Xban xcacuil xchˈo̱leb queˈoc xsicˈbal junak re ta̱cˈamok be chiruheb re teˈsukˈi̱k cuiˈchic Egipto. Abanan la̱at, at Dios, kˈaxal nim la̱ cuyum. Incˈaˈ nacatjoskˈoˈ saˈ junpa̱t. Kˈaxal cha̱bilat ut nacat-uxta̱nan u. Joˈcan nak incˈaˈ catzˈekta̱naheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxyi̱b jun li cuacax oro ut queˈxqˈue chokˈ xdioseb. Queˈxye nak aˈan lix dioseb li qui-isin chak reheb Egipto ut cˈajoˈ li ma̱usilal queˈxba̱nu. Chi moco riqˈuin aˈan catzˈekta̱naheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban xnimal la̱ cuusilal la̱at incˈaˈ catzˈekta̱naheb nak yo̱queb chak chi numecˈ saˈ li chaki chˈochˈ. La̱at ban catcˈamoc be chiruheb xban nak li chok incˈaˈ quisach chiruheb nak yo̱queb chi be̱c chi cutan. Joˈcan ajcuiˈ chiru kˈojyi̱n, incˈaˈ quisach li xam chiruheb li yo̱ chi cˈutuc lix beheb nak yo̱queb chi xic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Caqˈue chak la̱ Santil Musikˈ reheb re xcˈutbal lix ya̱lal chiruheb. Incˈaˈ quipaltoˈ chiruheb lix cuaheb. Junelic catakla chak li maná re teˈxcuaˈ. Joˈcan ajcuiˈ li rucˈaheb, incˈaˈ quipaltoˈ chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caˈcˈa̱l chihab cachˈolaniheb nak yo̱queb chak chi numecˈ saˈ li chaki chˈochˈ ut ma̱cˈaˈ quipaltoˈ reheb. Li rakˈeb incˈaˈ quikˈeloˈ chi moco li rokeb quisi̱poˈ chi be̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at cakˈaxtesiheb li tenamit saˈ rukˈeb rochbeneb lix reyeb. Queˈre̱chani chixjunil li naˈajej Hesbón bar quicuan cuiˈ li rey Sehón, joˈ ajcuiˈ li naˈajej Basán bar quicuan cuiˈ li rey Og.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caqˈueheb chi ta̱mc li ralal xcˈajoleb joˈ xqˈuial li chahim chiru choxa. Ut cacˈameb chi cua̱nc saˈ li naˈajej li cayechiˈi reheb lix xeˈto̱nil yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Israel queˈoc saˈ li naˈajej Canaán ut caqˈueheb chi numta̱c saˈ xbe̱neb li cuanqueb aran. Queˈnumta saˈ xbe̱neb laj cananeo, ut saˈ xbe̱neb ajcuiˈ lix reyeb. Cakˈaxtesiheb saˈ rukˈeb re nak eb aˈan chic teˈtakla̱nk saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li tenamit li caqˈue reheb ac sutsu̱queb saˈ tzˈac ut yi̱banbil chi us. Cha̱bil li chˈochˈ li caqˈue reheb. Ut eb li cab li queˈoc cuiˈ ac yi̱banbil chi us ut ac yi̱banbileb lix becbil haˈ. Ac aubil li acui̱mk uvas ut olivos saˈ li chˈochˈ. Ut cuan ajcuiˈ nabal li cheˈ li naxqˈue ru. Ut eb laj Israel queˈcuaˈac chi us ut queˈnujac. Queˈcˈojla xchˈo̱leb xban xnimal la̱ cuusilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan queˈxchikˈ a̱joskˈil xban nak queˈxkˈet la̱ cua̱tin. Queˈxtzˈekta̱na li chakˈrab li caqˈue reheb. Queˈxcamsiheb li profeta li queˈyehoc reheb nak teˈsukˈi̱k cuiˈchic a̱cuiqˈuin. Cˈajoˈ li ma̱usilal queˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak cakˈaxtesiheb saˈ rukˈeb li xicˈ nequeˈiloc reheb ut saˈ rukˈeb aˈan nabal li raylal queˈxcˈul. Nak ac cuanqueb chic saˈ raylal queˈxtzˈa̱ma xtenkˈanquileb a̱cue. Ut la̱at toj saˈ choxa cacuabi chak lix tijeb. Xban nak kˈaxal nim la̱ cuuxta̱n caxakabeb li ani teˈcolok reheb saˈ rukˈeb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan nak ac sa chic saˈ xchˈo̱leb nak cuanqueb, nequeˈoc cuiˈchic chixba̱nunquil li ma̱usilal cha̱cuu. Joˈcan nak nacacanabeb cuiˈchic saˈ rukˈeb li xicˈ nequeˈiloc reheb. Ut eb aˈan nequeˈoc cuiˈchic xtzˈa̱manquil xtenkˈanquil a̱cue. Ut la̱at xban nak kˈaxal nim la̱ cuusilal, toj saˈ choxa nacacuabi lix tijeb ut nabal sut xacoleb chiruheb li xicˈ nequeˈiloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at caye reheb nak teˈxba̱nu joˈ naxye li chakˈrab. Abanan eb aˈan queˈxkˈetkˈeti rib ut incˈaˈ queˈraj xba̱nunquil. Incˈaˈ queˈxba̱nu joˈ caye reheb. Queˈxtzˈekta̱na ban li chakˈrab. Ut li chakˈrab li caqˈue reheb, aˈan raj quiqˈuehoc xyuˈameb. Queˈxcacuubresi ban lix chˈo̱leb ut incˈaˈ queˈraj rabinquil li cˈaˈru caye reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nabal chihab cacuyeb xma̱queb. Ut caqˈue la̱ Santil Musikˈ reheb la̱ profeta re nak teˈxchˈolob li xya̱lal chiruheb. Abanan incˈaˈ queˈabin. Joˈcan nak cacanabeb saˈ rukˈeb li jalan xtenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at kˈaxal nim la̱ cuuxta̱n. Joˈcan nak incˈaˈ casach ruheb chi junaj cua, chi moco catzˈekta̱naheb. La̱at kˈaxal nim la̱ rahom ut kˈaxal nim la̱ cuusilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈut anakcuan, at Ka̱cuaˈ, at kaDios, la̱at li kˈaxal nim a̱cuanquil. Kˈaxal cau a̱cuib ut xiu xiu a̱cuu. Junelic nacaba̱nu li cˈaˈru caye saˈ li contrato ut kˈaxal nim la̱ cuuxta̱n. Incˈaˈ taxak ta̱cana̱k yal chi joˈcan li raylal li queˈxcˈul li karey, eb li nequeˈcˈamoc be chiku, eb laj tij, eb li kaprofeta, eb li kaxeˈto̱nil yucuaˈ, joˈqueb ajcuiˈ chixjunileb la̱ cualal a̱cˈajol. Chalen saˈ eb li cutan nak queˈcuan lix reyeb laj Asiria ut toj anakcuan yo̱co chixcˈulbal li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin chixjunil li raylal li yo̱co chixcˈulbal nacˈutun la̱ ti̱quilal xban nak xaba̱nu joˈ caye. La̱at saˈ ti̱quilal nacaba̱nu chixjunil. Abanan la̱o junes ma̱usilal nakaba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li karey, ut eb li nequeˈtaklan saˈ kaya̱nk, eb laj tij, ut eb li kanaˈ kayucuaˈ incˈaˈ queˈxba̱nu li cˈaˈru naxye saˈ li chakˈrab li caqˈue ke. Incˈaˈ queˈraj rabinquil li caye reheb ut incˈaˈ queˈxpa̱b la̱ cua̱tin li caqˈue chokˈ re xkˈusbaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at cacuosobtesiheb ut caqˈueheb chi cua̱nc saˈ li naˈajej li cayechiˈi reheb. Cuanqueb chic saˈ lix cuanquil ut cuan chic chixjunil li cˈaˈru reheb. Cuanqueb chic saˈ li nimla chˈochˈ bar na-el cuiˈ chi nabal li acui̱mk. Abanan usta xaqˈue reheb chixjunil aˈan, incˈaˈ queˈxba̱nu li cˈaˈru cacuaj la̱at ut incˈaˈ queˈxcanab xba̱nunquil li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut anakcuan chaqˈue taxak retal li raylal li yo̱co chixcˈulbal. Anakcuan la̱o chic mo̱s saˈ li chˈochˈ li caqˈue reheb li kaxeˈto̱nil yucuaˈ re nak teˈcua̱nk chi sa saˈ xchˈo̱leb ut teˈxtzaca li ru li acui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal nabal cuiˈchic ru li acui̱mk naxqˈue saˈ li cha̱bil chˈochˈ aˈin. Abanan chixjunil naxic chokˈ re li rey li xaqˈue chi takla̱nc saˈ kabe̱n xban nak xoma̱cob cha̱cuu. Eb aˈan nequeˈxba̱nu li cˈaˈru nequeˈraj ke la̱o joˈ ajcuiˈ saˈ xbe̱neb li kaqueto̱mk ut kˈaxal ra cuanco.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut riqˈuin chixjunil aˈin at Ka̱cuaˈ, at kaDios, anakcuan takaba̱nu jun li contrato a̱cuiqˈuin ut takaxakab xcuanquil li ka̱tin cha̱cuu. Takatzˈi̱ba retalil ut teˈxtzˈi̱ba xcˈabaˈeb chiru li hu li tzˈi̱banbil cuiˈ li contrato eb li nequeˈcˈamoc be saˈ kaya̱nk, ut eb laj levita joˈqueb ajcuiˈ laj tij, chan saˈ lix tij.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-8.html>&larr;</a>&nbsp;&nbsp;<font class=titleType><b>Nehemiah (9/13)</b></font>&nbsp;&nbsp;<a href=Simple-Nehemiah-10.html>&rarr;</a>
</td></tr></table>


</body></html>
