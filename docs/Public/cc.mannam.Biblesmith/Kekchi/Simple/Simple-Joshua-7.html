<html><head><title>
Joshua (7/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-6.html>&larr;</a>&nbsp;&nbsp;<font class=titleType><b>Joshua (7/24)</b></font>&nbsp;&nbsp;<a href=Simple-Joshua-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun li cui̱nk aj Acán xcˈabaˈ, xcomoneb li ralal xcˈajol laj Judá, quixxoc chokˈ re li cˈaˈru ac kˈaxtesinbil xban li Dios re sachecˈ. Laj Acán, aˈan li ralal laj Carmi. Laj Carmi, aˈan li ralal laj Zabdi ut laj Zabdi, aˈan li ralal laj Zera. Li ma̱c quixba̱nu laj Acán, li Dios quixqˈue saˈ xbe̱neb chixjunileb li ralal xcˈajol laj Israel, ut cˈajoˈ nak quijoskˈoˈ saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mokon chic laj Josué quixtakla cuib oxibeb li cui̱nk saˈ li tenamit Hai, li cuan nachˈ riqˈuin li naˈajej Bet-avén li cuan saˈ li este riqˈuin li tenamit Bet-el. Quixye reheb li cui̱nk: —Ayukex ut qˈuehomak chak retal li tenamit Hai.— Ut eb aˈan queˈco̱eb ut queˈxqˈue retal li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak queˈsukˈi chak queˈxye re laj Josué: —Incˈaˈ tento nak ta̱taklaheb nabaleb li soldado chi pletic. Incˈaˈ naru ta̱lubtesiheb li soldado chi ma̱cˈaˈ rajbal. Ma̱re cuib mil malaj oxib mil ajcuiˈ teˈxic chi pletic. Tzˈakal riqˈuin aˈan xban nak incˈaˈ qˈuiheb li yo̱queb chi iloc re li tenamit Hai, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈco̱eb li oxib mil chi cui̱nk chi pletic riqˈuineb li cuanqueb Hai re nak teˈre̱chani. Abanan aˈaneb chic li cuanqueb Hai queˈnumta saˈ xbe̱neb toj retal queˈe̱lelic eb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈcamsi̱c cuaklaju xcaˈcˈa̱l (36) eb laj Israel. Ut eb lix comoneb queˈe̱lelic. Queˈxtiquib ra̱linanquileb saˈ li tenamit Hai. Queˈcuulac cuan cuiˈ li cubsi̱nc li nequeˈisin cuiˈ pec ut aran queˈnumta saˈ xbe̱neb. Joˈcan nak eb laj Israel queˈchˈinan xchˈo̱l. Incˈaˈ chic queˈcacuu xchˈo̱leb chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué ut eb li nequeˈcˈamoc be saˈ xya̱nkeb laj Israel queˈxkˈich li rakˈeb ut queˈxcut rib saˈ chˈochˈ chiru li Lokˈlaj Ca̱x xban xrahil xchˈo̱leb ut queˈxqˈue poks saˈ xjolomeb ut queˈcana aran toj qui-ecuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué quixye: —At Ka̱cuaˈ Dios, ¿cˈaˈut nak xoa̱qˈue chak chi numecˈ saˈ li nimaˈ Jordán yal re nak toa̱kˈaxtesi saˈ rukˈeb laj amorreo re teˈxsach ku? Kˈaxal us raj chokˈ ke nak xocana chak jun pacˈal li nimaˈ Jordán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, ¿cˈaˈru ta̱ru̱k takaye anakcuan? Eb li soldado aj Israel incˈaˈ xeˈxcuy pletic riqˈuineb laj Hai. Xeˈe̱lelic ban chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak teˈrabi eb laj cananeo ut chixjunileb li cuanqueb saˈ li naˈajej aˈin li cˈaˈru xkacˈul, ma̱re teˈxchˈutub chak rib ut teˈcha̱lk chi pletic kiqˈuin ut ma̱re ma̱ ani chic ke ta̱colekˈ. Cui joˈcan takacˈul, ¿cˈaˈru ta̱ba̱nu la̱at re xcolbal rix la̱ lokˈal? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixye re laj Josué: —¡Cuaclin! ¿Cˈaˈut nak nacacut a̱cuib saˈ chˈochˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel xeˈma̱cob ut xeˈxkˈet li contrato li xinba̱nu riqˈuineb nak xinye reheb nak incˈaˈ teˈxxoc li cˈaˈak re ru ac kˈaxtesinbil re ta̱sachekˈ. Eb aˈan xeˈrelkˈa li cˈaˈru incˈaˈ raj xeˈxchˈeˈ ut xeˈticˈtiˈic. Ut li cˈaˈru xeˈxxoc, xeˈxqˈue saˈ xya̱nk li cˈaˈruheb re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak eb laj Israel incˈaˈ teˈxcuy pletic riqˈuineb li xicˈ nequeˈiloc reheb. Teˈe̱lelik ban chiruheb xban nak xeˈxbok raylal saˈ xbe̱neb xban nak xeˈxxoc li ac kˈaxtesinbil re sachecˈ. La̱in incˈaˈ chic tincua̱nk e̱riqˈuin cui incˈaˈ te̱sach ru li cˈaˈru xeˈxxoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>¡Cuaclin! Ut ye reheb li tenamit nak teˈxsantobresi ribeb re cuulaj xban nak la̱in li Ka̱cuaˈ le̱ Dios la̱ex aj Israel, ninye chi joˈcaˈin: “La̱ex aj Israel, xexoc li cˈaˈak re ru li tento raj xesach ru chi junaj cua. Ut xexoc chokˈ e̱re li xkˈaxtesi̱c raj chi cˈanjelac chicuu. Cui la̱ex incˈaˈ te̱risi aˈan saˈ e̱ya̱nk ma̱ jokˈe te̱cuy pletic riqˈuineb li xicˈ nequeˈiloc e̱re.”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuulaj teˈcha̱lk chicuu chixjunileb lix te̱paleb laj Israel. Chi junju̱nk te̱p teˈnumekˈ chicuu. Li jun te̱p li tincˈut la̱in, aˈaneb li teˈnumekˈ chi ju̱nk chˈu̱tal li rechˈalaleb rib. Li jun chˈu̱tal chi rechˈalaleb rib li tincˈut la̱in, aˈaneb li teˈnumekˈ chi junju̱nk cabal chicuu. Ut li jun cabal li tincˈut la̱in, tento nak teˈnumekˈ chicuu li junju̱nk chi cui̱nk re li jun cabal aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cui̱nk li xxococ re li cˈaˈru tento raj xsachman, aˈan li cuan xma̱c. Aˈan ta̱cˈatekˈ rochben li rixakil ut li ralal xcˈajol joˈ ajcuiˈ chixjunil li cˈaˈru cuan re xban nak xba̱nu li incˈaˈ us saˈ xya̱nkeb laj Israel nak quixkˈet li contrato li quinba̱nu riqˈuineb, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ cuulajak chic laj Josué quicuacli toj ekˈela. Ut quixye reheb nak teˈnumekˈ laj Israel chi te̱p. Ut lix te̱pal li ralal xcˈajol laj Judá quicˈuteˈ chiru laj Josué xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈqˈueheˈ chi numecˈ chi ubej li ju̱nk chˈu̱tal li rechˈalaleb rib. Ut saˈ xya̱nkeb aˈan, quicˈuteˈ li ralal xcˈajol laj Zera. Ut chirix aˈan queˈnumeˈ li junju̱nk cabal li ralal xcˈajol laj Zera. Ut quicˈuteˈ li ralal xcˈajol laj Zabdi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak queˈnumeˈ chi xjunju̱nkaleb lix cui̱nkilaleb li ralal xcˈajol laj Zabdi, li Dios quixcˈut laj Acán, li ralal laj Carmi. Laj Carmi, aˈan li ralal laj Zabdi. Ut laj Zabdi, aˈan li ralal laj Zera. Aˈaneb xcomoneb li ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Josué quixye re laj Acán: —At Acán, la̱in nintzˈa̱ma cha̱cuu nak ta̱qˈue xlokˈal li Ka̱cuaˈ, li kaDios la̱o aj Israel. Ye li xya̱lal. Ta̱ye cue cˈaˈru xaba̱nu. Ma̱muk chicuu, chan laj Josué.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Acán quichakˈoc ut quixye: —Ya̱l nak la̱in xinma̱cob chiru li Ka̱cuaˈ li kaDios la̱o aj Israel. Aˈin li ma̱c li xinba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak xo-oc aran Jericó, xcuil saˈ xya̱nkeb li cˈaˈak re ru jun cha̱bil tˈicr xcomon li akˈej li nequeˈrocsi laj Babilonia. Xcuil ajcuiˈ cuib ciento chi tumin plata ut numenak na jun libra li oro. La̱in quinra ru. Joˈcan nak quinxoc chokˈ cue. Xinbec jun li jul saˈ li naˈajej li cuanquin cuiˈ chi hila̱nc ut aran xinmuk. Xinqˈue li tumin rubel li tˈicr, chan laj Acán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué quixtakla cuib oxib li takl saˈ li naˈajej li nahilan cuiˈ laj Acán. Queˈxtau chixjunil li cˈaˈru quixmuk laj Acán. Li plata cuan rubel li tˈicr.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈxtau li cˈaˈru quixxoc laj Acán, queˈxcˈam chak chiru laj Josué ut eb laj Israel ut chiru ajcuiˈ li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué ut chixjunileb laj Israel queˈxchap laj Acán ut queˈxcˈam saˈ li ru takˈa Acor rochben li plata, li tˈicr, li oro, ut eb li ralal xcˈajol joˈ ixk joˈ cui̱nk. Queˈxcˈam ajcuiˈ lix bo̱yx, lix bu̱r ut eb lix carner. Ut queˈxcˈam ajcuiˈ lix muheba̱l. Chixjunil li cˈaˈru cuan re queˈxcˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué quixye re: —¿Cˈaˈut nak xacˈam chak li raylal aˈin saˈ kabe̱n? Anakcuan li Ka̱cuaˈ xqˈuehak chatoj li raylal li xacˈam chak saˈ kabe̱n.— Nak quixye aˈin laj Josué, chixjunileb laj Israel queˈxcamsi chi pec laj Acán joˈ ajcuiˈ chixjunil li cuanqueb rochben. Ut chirix aˈan queˈxcˈat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxtu̱b nabal li pec saˈ xbe̱n ut eb li pec aˈan toj cuanqueb anakcuan. Riqˈuin aˈin qui-el xjoskˈil li Ka̱cuaˈ saˈ xbe̱neb laj Israel. Toj chalen anakcuan nequeˈxye re li naˈajej aˈan “Li ru takˈa re Acor”.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-6.html>&larr;</a>&nbsp;&nbsp;<font class=titleType><b>Joshua (7/24)</b></font>&nbsp;&nbsp;<a href=Simple-Joshua-8.html>&rarr;</a>
</td></tr></table>


</body></html>
