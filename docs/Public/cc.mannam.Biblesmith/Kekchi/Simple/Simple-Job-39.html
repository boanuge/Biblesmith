<html><head><title>
Job (39/42)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-38.html>&larr;</a>&nbsp;&nbsp;<font class=titleType><b>Job (39/42)</b></font>&nbsp;&nbsp;<a href=Simple-Job-40.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma nacanau chanru nak nequeˈcuan li raleb li chiba̱t re li qˈuicheˈ? Ut, ¿ma a̱cuilom jun sutak nak nequeˈyoˈla li ral li quej?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma nacanau jarub po nequeˈyoˈla cuiˈ li raleb? Ut, ¿ma nacanau jokˈe tzˈakal xkˈehil lix yoˈlajic?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma nacanau la̱at ma nequeˈxbuchub ribeb nak nequeˈyoˈla li raleb? Ut, ¿ma nacanau ma ra nequeˈxcˈul nak nequeˈyoˈla li ral?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nequeˈqˈui li raleb, nequeˈcacuu nak nequeˈxcuaˈ li pim. Ut chirix aˈan nequeˈxic ut incˈaˈ chic nequeˈsukˈi riqˈuin lix naˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ani xqˈuehoc reheb chi cua̱nc saˈ qˈuicheˈ li bu̱r? Ut, ¿ani xcanaba̱nc reheb chi be̱c chi ma̱ ani na-iloc reheb?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xinqˈuehoc reheb chi cua̱nc saˈ li naˈajej ma̱cˈaˈ cuan ut saˈ eb li naˈajej li incˈaˈ na-el acui̱mk chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan incˈaˈ nequeˈcuulac chiruheb cua̱nc nachˈ riqˈuin li tenamit. Chi moco naru xtu̱lanobresinquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan nequeˈxsicˈ lix cuaheb saˈ eb li tzu̱l. Ut nequeˈxsicˈ li pim li rax ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ta̱ru̱k ta biˈ ta̱cˈanjelak cha̱cuu li bo̱yx li cuan saˈ qˈuicheˈ? Ut, ¿ma ta̱raj ta biˈ cua̱nc saˈ xnaˈajeb la̱ cuacax?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ta̱ru̱k ta biˈ ta̱bacˈ li yugo saˈ xbe̱n ut ta̱min ru chi becoc chˈochˈ riqˈuin arado? ¿Ma ta̱ru̱k ta biˈ ta̱cˈam cha̱cuix chi cˈanjelac saˈ pim?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma ta̱cˈojob ta biˈ a̱chˈo̱l saˈ xbe̱n yal xban nak nim ut cau rib? Ut, ¿ma ta̱qˈue ta biˈ chixba̱nu la̱ cˈanjel?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma ta̱cˈojob ta biˈ a̱chˈo̱l saˈ xbe̱n re nak tixxoc li ru la̱ cuacui̱mk ut tixchˈutub saˈ li naˈajej li nacaxoc cuiˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma la̱at ta biˈ xatqˈuehoc re lix xic li pavo real, li cˈajoˈ xchˈinaˈusal? Ut, ¿ma la̱at ta biˈ xaqˈue lix xic li nimla xul avestruz xcˈabaˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li avestruz naxcanab lix mol saˈ chˈochˈ re nak li chˈochˈ tixkˈixna.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naxqˈue retal nak ta̱numekˈ junak saˈ xbe̱n naru najoreˈ lix mol, malaj ut ta̱numekˈ junak li xul saˈ xbe̱neb ut tixjoreb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naxraheb li ral. Chanchan ma̱cuaˈ ral. Ma̱cˈaˈ naraj re cui incˈaˈ teˈmok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequeˈxba̱nu chi joˈcan li xul aˈan xban nak incˈaˈ nequeˈxnau xya̱lal. La̱in incˈaˈ quinqˈue xnaˈlebeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan nak naa̱linac li avestruz naxcˈut xxuta̱neb li cacua̱y ut li cuanqueb chirix xban nak aˈan li cau naa̱linac chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Job, ¿ma la̱at ta biˈ li catqˈuehoc re xcacuilal li cacua̱y? Ut, ¿ma la̱at ta biˈ li catyi̱ban chi chˈinaˈus li rismal cuan chirix xcux?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ta̱ru̱k ta biˈ ta̱qˈue chi xucuac li cacua̱y re nak ta̱piscˈok joˈ laj sa̱cˈ? Aˈaneb ban li cui̱nk li nequeˈxucuac chiru li cacua̱y nak naxjap re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cauheb rib ut nequeˈxbec li chˈochˈ xban nak teˈraj ru xic saˈ li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cacua̱y incˈaˈ nequeˈxnau xucuac. Incˈaˈ nequeˈxucuac chi xic chi pletic riqˈuineb li cuanqueb xchˈi̱chˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta natzinloc xya̱b li chˈi̱chˈ saˈ xbe̱neb ut usta na-el ratzˈum li xam chiru lix chˈi̱chˈeb nak naxtochˈ rib, abanan incˈaˈ nequeˈxucuac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxbec li chˈochˈ xban xjoskˈileb ut ma̱ ani naxakaban reheb. Ma̱cˈaˈ nequeˈraj re usta na-ecˈan li trompeta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak na-ecˈan li trompeta nequeˈxjap reheb. Nequeˈrecˈa nak ta̱cua̱nk ple̱t usta toj ma̱jiˈ nequeˈxic. Nequeˈrabi nak yo̱queb chi takla̱nc li nequeˈcˈamoc be chiruheb li soldado.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma xban ta biˈ nak cuan a̱naˈleb nak li cˈuch narupupic? Ut, ¿ma la̱at ta biˈ nacatyehoc re jokˈe ta̱xic saˈ li sur?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma la̱at ta biˈ nacattaklan reheb li tˈiu nak teˈxyi̱b lix soqueb saˈ eb li naˈajej li najt xteram?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan nequeˈxyi̱b lix naˈajeb saˈ li ni̱nki sako̱nac ut aran takekˈ nequeˈxcol ribeb saˈ eb li jul li cuanqueb saˈ li pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut toj aran yo̱queb chak chi iloc. Toj chi najt yo̱queb chak chixqˈuebal retal ma teˈxtau lix tibeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ral nequeˈxtzˈub lix quiqˈueleb li xul li nequeˈxchap ut eb aˈan nequeˈxtiu lix tibeleb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-38.html>&larr;</a>&nbsp;&nbsp;<font class=titleType><b>Job (39/42)</b></font>&nbsp;&nbsp;<a href=Simple-Job-40.html>&rarr;</a>
</td></tr></table>


</body></html>
