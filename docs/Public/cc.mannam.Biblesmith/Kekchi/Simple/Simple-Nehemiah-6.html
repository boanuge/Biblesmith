<html><head><title>
Nehemiah (6/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-5.html>&larr;</a>&nbsp;&nbsp;<font class=titleType><b>Nehemiah (6/13)</b></font>&nbsp;&nbsp;<a href=Simple-Nehemiah-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈrabi laj Sanbalat, laj Tobías ut laj Gesem laj árabe, ut eb lix comon li xicˈ nequeˈiloc ke nak la̱in xinyi̱b li tzˈac li sutsu cuiˈ li tenamit ut ma̱ bar chic teto re, ut usta toj ma̱jiˈ ninqˈue lix puertil li oqueba̱l saˈ li cutan aˈan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj Sanbalat ut laj Gesem queˈxtakla chak inbokbal ut queˈxye cue: —Cha̱lkat re takachˈutub kib saˈ li cˈaleba̱l Ono, chanqueb. Abanan eb aˈan quineˈxbok yal re teˈxba̱nu ma̱usilal cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in quintaklaheb lin takl riqˈuineb chixyebal reheb nak incˈaˈ ta̱ru̱k tinxic riqˈuineb xban nak latzˈ cuu xba̱nunquil jun nimla cˈanjel. —Incˈaˈ naru nincanab xba̱nunquil li cˈanjel yal re nak tinxic aran e̱riqˈuin, chanquin reheb nak quintakla li resil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ca̱hib sut queˈxtakla inbokbal, ut joˈcan cuiˈchic quebinsume cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ roˈ sut laj Sanbalat quixtakla cuiˈchic jun lix mo̱s cuiqˈuin ut quixcˈam jun li hu chi teto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin naxye saˈ li hu li quixtakla: —X-el resil saˈ eb li tenamit nak la̱at ut eb la̱ cuech tenamitil yo̱quex chixcˈu̱banquil chanru nak te̱risi e̱rib rubel xcuanquil li rey. Xban aˈan nak yo̱quex chixyi̱banquil li tzˈac li sutsu cuiˈ le̱ tenamit. Ut xkabi ajcuiˈ resil nak la̱at ta̱cuaj oc chokˈ xreyeb. Ut laj Gesem xye nak ya̱l li cˈaˈru yo̱queb xyebal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut x-el ajcuiˈ resil nak ac xaxakabeb li profeta re teˈxye resil Jerusalén nak la̱at chic tat-oc chokˈ rey aran Judá. Ut chixjunil aˈan naru nacuulac resil riqˈuin li rey Artajerjes. Joˈcan nak yo̱quin chixyebal a̱cue nak tatcha̱lk cuiqˈuin re nak takacˈu̱b ru cˈaˈru takaba̱nu, chan cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱in quintakla cuiˈchic xyebal re chi joˈcaˈin: —Chixjunil li cˈaˈru yo̱cat chixyebal, aˈan moco ya̱l ta. Yal la̱at nacatcˈoxlan re chixjunil aˈan, chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li cˈaˈru xeˈxba̱nu ke, aˈan yal re kaseˈbesinquil. Eb aˈan xeˈxcˈoxla nak ta̱chˈina̱nk kachˈo̱l ut takacanab xba̱nunquil li cˈanjel ut incˈaˈ takachoy xyi̱banquil li tzˈac. Joˈcan nak quintijoc ut quinye: —At kaDios, chaqˈue taxak xcacuilal kachˈo̱l re takachoy li cˈanjel.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chirix aˈan co̱in saˈ li rochoch laj Semaías li ralal laj Delaía. Laj Delaía, aˈan ralal laj Mehetabel. Laj Semaías aˈan tzˈaptzˈo saˈ li rochoch. Aˈan quixye cue: —Anakcuan chiru li kˈojyi̱n aˈin teˈcha̱lk cha̱camsinquil. Takachˈutub kib saˈ lix templo li Dios. Ocako aran ut takatzˈap kib toj chi saˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinchakˈoc ut quinye re: —Junak cui̱nk joˈ la̱in, ¿ma naru ta biˈ ta̱xucuak chiruheb aˈan? ¿Ma tinxic ta biˈ saˈ li templo chixmukbal cuib yal re xcolbal rix lin yuˈam? La̱in incˈaˈ tin-oc saˈ li templo chixmukbal cuib, chanquin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in quinqˈue retal nak ma̱cuaˈ li Dios li quitaklan re chixyebal li cˈaˈru quixye cue. Quixye cue chi joˈcan xban nak laj Sanbalat ut laj Tobías queˈxtumina ru chixyebal chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxtumina ru aˈan yal re tineˈxseˈbesi ut re nak tinma̱cobk. Ut riqˈuin aˈan ta̱e̱lk resil nak incˈaˈ us yo̱quin ut incˈaˈ chic tineˈxqˈue saˈ ruheb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>—At inDios, chaqˈue taxak retal li raylal li yo̱queb chixba̱nunquil cue laj Sanbalat ut laj Tobías. Ut misach taxak saˈ a̱chˈo̱l li quixba̱nu lix Noadías li profeta ixk rochbeneb li jun chˈol chic profetas li queˈajoc xqˈuebal inxiu.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kachoy xyi̱banquil li tzˈac li sutsu cuiˈ li tenamit saˈ li o̱b xcaˈcˈa̱l xbe li po Elul. Cablaju roxcˈa̱l cutan quiya̱loˈ cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈrabi nak ac xya̱loˈ li cˈanjel. Chixjunileb li xicˈ nequeˈiloc ke queˈxucuac, joˈqueb ajcuiˈ li tenamit li cuanqueb chi nachˈ kiqˈuin. Xuta̱nal queˈel xban nak queˈxqˈue retal nak li Ka̱cuaˈ, aˈan li quitenkˈan ke chixyi̱banquil li tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan nak yo̱co chixyi̱banquil li tzˈac, cuanqueb li nequeˈtaklan saˈ xbe̱neb laj Judá queˈtzˈi̱bac riqˈuin laj Tobías. Joˈcan nak laj Tobías naxtakla cuiˈchic lix hu aran Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nabaleb li cuanqueb aran Judá queˈoquen chirix laj Tobías xban nak laj Tobías aˈan lix hiˈ laj Secanías li ralal laj Ara ut xban ajcuiˈ nak laj Johanán quixcˈam chokˈ rixakil lix rabin laj Mesulam, li ralal laj Berequías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chicuu nequeˈxye nak laj Tobías, aˈan kˈaxal us naxba̱nu. Ut li cˈaˈru ninye, nequeˈxye cuiˈchic re laj Tobías. Ut riqˈuin li cˈaˈru nayeheˈ re, laj Tobías naxtakla cuiˈchic nabal li hu cuiqˈuin re inseˈbesinquil.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-5.html>&larr;</a>&nbsp;&nbsp;<font class=titleType><b>Nehemiah (6/13)</b></font>&nbsp;&nbsp;<a href=Simple-Nehemiah-7.html>&rarr;</a>
</td></tr></table>


</body></html>
