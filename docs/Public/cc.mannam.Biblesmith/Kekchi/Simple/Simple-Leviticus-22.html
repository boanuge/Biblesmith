<html><head><title>
Leviticus (22/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-21.html>&larr;</a>&nbsp;&nbsp;<font class=titleType><b>Leviticus (22/27)</b></font>&nbsp;&nbsp;<a href=Simple-Leviticus-23.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye re laj Aarón ut reheb li ralal nak teˈxqˈue xlokˈal li santil mayej li nequeˈxkˈaxtesi chicuu eb laj Israel re nak incˈaˈ teˈxmux ru lin santil cˈabaˈ. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chalen anakcuan ut chi junelic cui muxbil ru junak ralal xcˈajol nak ta̱oc chixqˈuebal li lokˈlaj mayej li queˈxkˈaxtesi cue eb laj Israel, laj tij aˈan ta̱isi̱k chi cˈanjelac chicuu. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ jun reheb li ralal xcˈajol laj Aarón li cuan li yajel saklep chirix malaj ut na-el xyaˈal lix tzˈejcual naru tixtzaca li lokˈlaj mayej chi toj ma̱jiˈ xsantobresi rib. Joˈcan ajcuiˈ li tixmux rib riqˈuin xchˈeˈbal li cˈaˈru quinak camenak chiru malaj ut cui xchˈeˈ li ani yo̱ chi e̱lc xyaˈal lix tzˈejcual.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut incˈaˈ naru tixtzaca li lokˈlaj mayej cui xchˈeˈ junak li xul xcomoneb li nequeˈxjucuqui ribeb malaj ut junak li cristian muxbil ru, aˈ yal cˈaˈru li xmux cuiˈ rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak laj tij tixchˈeˈ li cˈaˈru muxbil ru, li jun aˈan muxbil ru ta̱cana̱k toj ta̱oc li kˈojyi̱n. Ut incˈaˈ naru tixtzaca li mayejanbil tzacae̱mk toj ta̱ati̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac x-oc li kˈojyi̱n, incˈaˈ chic muxbil ru ut naru tixtzaca li tzacae̱mk santobresinbil xban nak aˈan xtzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naru tixtzaca xtibel li xul li yal xcam chi joˈcan, chi moco tixtzaca xtibel li xul li quicamsi̱c xban joskˈ aj xul. Cui tixtzaca, tixmux rib. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb laj tij teˈxba̱nu li chakˈrab li quinqˈue reheb. Cui incˈaˈ teˈxba̱nu teˈma̱cobk ut teˈca̱mk xban nak teˈxkˈet li chakˈrab. La̱in li Ka̱cuaˈ. La̱in ninsantobresin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ ani naru tixtzaca li santobresinbil tzacae̱mk cui ma̱cuaˈ xcomon laj tij. Chi moco li rulaˈ chi moco lix tojbil mo̱s naru nequeˈtzacan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan naru nequeˈxtzaca li mayejanbil tzacae̱mk lix lokˈbil mo̱s laj tij ut eb li mo̱s li queˈyoˈla saˈ li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui lix rabin laj tij nasumla riqˈuin junak cui̱nk ma̱cuaˈ aj tij, li ixk aˈan incˈaˈ naru tixtzaca li santobresinbil tzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui lix rabin laj tij xma̱lcaˈan, malaj ut xjachom rib riqˈuin lix be̱lom ut ma̱cˈaˈ xcocˈal, li ixk aˈan ta̱sukˈi̱k saˈ rochoch lix yucuaˈ joˈ nak quicuan saˈ xsa̱jilal ut naru tixtzaca lix tzacae̱mk lix yucuaˈ. Abanan ma̱ jun junak jalan naru natzacan re li santobresinbil tzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak tixtzaca li santobresinbil tzacae̱mk chi incˈaˈ naxnau nak incˈaˈ us xba̱nu, tento nak tixqˈue re̱kaj re laj tij ut tixqˈue li ju̱nk may ral li ju̱nk ciento chokˈ xtzˈakob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj tij incˈaˈ teˈxqˈue chi muxecˈ li santobresinbil tzacae̱mk li nequeˈxqˈue eb laj Israel re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxqˈue chi xtojbal xma̱c li cristian cui teˈxqˈue chixtzaca li tzacae̱mk santobresinbil. La̱in li Ka̱cuaˈ. La̱in ninsantobresin reheb li tzacae̱mk aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Tat-a̱tinak riqˈuin laj Aarón ut riqˈuineb li ralal joˈ eb ajcuiˈ laj Israel ut ta̱ye reheb chi joˈcaˈin: Cui junak aj Israel malaj junak jalan xtenamit saˈ e̱ya̱nk tixqˈue lix cˈatbil mayej, li xul li tixqˈue chokˈ xmayej tzˈakalak re ru ut ma̱cˈaˈak re̱cˈ, usta naxqˈue xban nak x-ala saˈ xchˈo̱l malaj ut xban nak cuan li cˈaˈru quixyechiˈi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak li xul te̱lom ut ma̱cˈaˈak re̱cˈ, usta toro, usta carner, malaj ut chiba̱t re nak li Ka̱cuaˈ tixcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan incˈaˈ ta̱cˈulekˈ li mayej cui te̱mayeja junak li xul li cuan re̱cˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak tixqˈue lix mayej re xcˈambal rib saˈ usilal riqˈuin li Ka̱cuaˈ, tento nak li xul tzˈakalak re ru, usta namayejac xban nak x-ala saˈ xchˈo̱l xba̱nunquil, malaj ut xban nak cuan li cˈaˈru quixyechiˈi. Tento nak ma̱cˈaˈ re̱cˈ li xul, usta toro, usta carner, re nak ta̱cˈulekˈ li mayej xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱mayeja chiru li Ka̱cuaˈ junak li xul li mutzˈ ru, malaj ut tokol rok, malaj ut tochˈol, malaj ut sal rix, malaj ut xox rix malaj ut cuan xpat. Li xul aˈin incˈaˈ naru te̱qˈue chokˈ e̱cˈatbil mayej saˈ xbe̱n lix artal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak tixqˈue jun li toro malaj ut jun li carner chokˈ xmayej xban nak x-ala saˈ xchˈo̱l xqˈuebal, naru tixqˈue junak li xul li incˈaˈ xniman chi us malaj ut incˈaˈ tzˈakal re ru. Abanan incˈaˈ naru xqˈuebal li xul aˈan cui cuan li cˈaˈru quixyechiˈi xban nak li mayej aˈan incˈaˈ ta̱cˈulekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru xmayejanquil chiru li Ka̱cuaˈ junak li xul cui tochˈol lix nakˈ xtzˈejcual malaj ut setbil, malaj ut pucˈul, malaj ut isinbil. Incˈaˈ naru xba̱nunquil aˈan saˈ le̱ naˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru te̱mayeja li xul li xecˈul riqˈuin junak li jalan xtenamit. Eb li xul aˈan incˈaˈ tzˈakal re ruheb ut incˈaˈ teˈcˈulekˈ xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye re laj Moisés:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Nak ta̱yoˈla̱k junak cuacax, junak carner, malaj ut junak chiba̱t, ta̱cana̱k riqˈuin lix naˈ chiru cuukub cutan. Chalen saˈ lix cuakxak li cutan ta̱cˈulekˈ joˈ jun li cˈatbil mayej chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱camsi junak li cuacax rochben li ral saˈ jun chi cutan. Chi moco te̱camsi li carner ut li ral saˈ jun chi cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak texmayejak re bantioxi̱nc chiru li Ka̱cuaˈ, te̱ba̱nu joˈ naxye li chakˈrab re nak ta̱cˈulekˈ le̱ mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ ajcuiˈ li cutan aˈan te̱tzaca ut incˈaˈ te̱canab re xcab cutan. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱ba̱nu li chakˈrab li xinqˈue e̱re ut te̱ba̱nu li nequexintakla cuiˈ. La̱in li Ka̱cuaˈ ninyehoc re aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱mux ru lin santil cˈabaˈ re nak ta̱cˈutu̱nk lin santilal saˈ xya̱nkeb laj Israel xban nak la̱in li Ka̱cuaˈ ut la̱in ninsantobresin e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in quin-isin chak e̱re saˈ li tenamit Egipto re nak la̱inak le̱ Dios. La̱in li Ka̱cuaˈ, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-21.html>&larr;</a>&nbsp;&nbsp;<font class=titleType><b>Leviticus (22/27)</b></font>&nbsp;&nbsp;<a href=Simple-Leviticus-23.html>&rarr;</a>
</td></tr></table>


</body></html>
