<html><head><title>
Hosea (4/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-3.html>&larr;</a>&nbsp;&nbsp;<font class=titleType><b>Hosea (4/14)</b></font>&nbsp;&nbsp;<a href=Simple-Hosea-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abihomak ra̱tin li Ka̱cuaˈ, ex ralal xcˈajol laj Israel, xban nak yo̱ xjoskˈil saˈ e̱be̱n la̱ex li cuanquex saˈ li naˈajej aˈin. Joˈcaˈin yo̱ chixyebal li Ka̱cuaˈ Dios: —Ma̱ ani ti̱c xchˈo̱l ut ma̱ ani na-uxta̱nan u ut ma̱ ani naqˈuehoc retal nak La̱in li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxba̱nu li juramento ut incˈaˈ nequeˈxba̱nu li cˈaˈru nequeˈxye. Nequeˈticˈtiˈic ut nequeˈcamsin. Nequeˈelkˈac ut nequeˈmuxuc caxa̱r. Yo̱ chi numta̱c lix ma̱usilaleb ut junes xcamsinquil ribeb nequeˈxba̱nu rajlal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban li ma̱usilal li nequeˈxba̱nu, li chˈochˈ ta̱chakik ut ma̱cˈaˈ chic ta̱e̱lk chiru. Chixjunil li cuan chiru ta̱ca̱mk. Chixjunil li xul saˈ qˈuicheˈ joˈqueb ajcuiˈ li nequeˈrupupic chiru choxa telajeˈca̱mk ut telajeˈca̱mk ajcuiˈ li car li nequeˈcuan saˈ li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex laj tij, ma̱ jun e̱re nequexru xkˈusbaleb li tenamit xban nak la̱ex juntakˈe̱t le̱ naˈleb riqˈuineb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi kˈek chi cutan nequeba̱nu le̱ ma̱usilal ut joˈcan ajcuiˈ nequeˈxba̱nu li profeta li incˈaˈ useb xnaˈleb. La̱in tinsach ru le̱ tenamit, la̱ex aj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈsachekˈ lin tenamit saˈ e̱ma̱c la̱ex xban nak incˈaˈ xecˈut li xya̱lal chiruheb. Xban nak la̱ex xetzˈekta̱na lin chakˈrab li xinqˈue e̱re, joˈcan ajcuiˈ nak texintzˈekta̱na la̱in ut texcuisi saˈ le̱ cˈanjel. Incˈaˈ chic teˈcˈanjelak chokˈ aj tij le̱ ralal e̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ le̱ qˈuial la̱ex aj tij, joˈcan ajcuiˈ xqˈuialeb le̱ ma̱c. Joˈcan nak tincuisi le̱ lokˈal ut tincˈut e̱xuta̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequetzaca li nequeˈxmayeja lin tenamit re xtojbal rix lix ma̱queb. Joˈcan nak chokˈ e̱re la̱ex aj tij kˈaxal us nak yo̱keb chi ma̱cobc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanru lix naˈlebeb li tenamit, joˈcan ajcuiˈ e̱naˈleb la̱ex aj tij. Joˈcan nak texinqˈue chixtojbal rix le̱ ma̱c aˈ yal chanru le̱ yehom e̱ba̱nuhom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱tzaca li nequeˈxmayeja li tenamit, abanan incˈaˈ ta̱cˈojla̱k e̱chˈo̱l. Te̱lokˈoni li jalanil dios, ut te̱tzˈa̱ma e̱cocˈal chiru. Abanan incˈaˈ chic teˈcua̱nk le̱ ralal e̱cˈajol. Incˈaˈ chic texta̱mk xban nak niquine̱tzˈekta̱na la̱in.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye ajcuiˈ li Ka̱cuaˈ: —Yo̱ chi sachc xnaˈlebeb lin tenamit xban li cala̱c ut li ucˈac vino ut xban li coˈbe̱tac yumbe̱tac nequeˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lin tenamit yo̱queb chixtzˈa̱manquil xnaˈlebeb chiru li pechˈbil dios cheˈ. ¿Ma ta̱qˈuehekˈ ta biˈ xnaˈlebeb xban li yal cheˈ? Lin tenamit chanchan li ixakilbej nayumbe̱tac xban nak xineˈxtzˈekta̱na ut yo̱queb xsicˈbal jalan chic xdioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxic saˈ li tzu̱l chi mayejac ut aran nequeˈxcˈat lix pomeb rubeleb li ni̱nki cheˈ ji, álamo ut olmo, xban nak naque̱nac cua̱nc rubel lix mu. Xban nak la̱ex nequexcˈamoc be chiruheb le̱ ralal e̱cˈajol chixlokˈoninquil li jalanil dios, joˈcan nak nequecanabeb le̱ rabin chi yumbe̱tac ut nequecanabeb le̱ ralib chixmuxbal ru lix sumlajiqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in incˈaˈ tebinqˈue chixtojbal rix xma̱queb le̱ rabin nak nequeˈyumbe̱tac ut incˈaˈ ajcuiˈ tebinqˈue chixtojbal rix xma̱queb le̱ ralib nak nequeˈxmux ru xsumlajiqueb. Incˈaˈ tebinqˈue chixtojbal rix xma̱queb xban nak la̱ex ajcuiˈ nequexcˈamoc xbeheb nak nequexxic riqˈuineb li ixk aj yumbe̱t ut nequexmayejac chiruheb li yi̱banbil dios e̱rochbeneb li ixk li nequeˈxkˈaxtesi ribeb chi yumbe̱tac. Joˈcan nak li tenamit li incˈaˈ nequeˈxtau xya̱lal, teˈosokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta niquine̱tzˈekta̱na la̱ex aj Israel, aban incˈaˈ taxak tineˈxtzˈekta̱na eb laj Judá. Mexxic aran Gilgal chi lokˈoni̱nc, chi moco texxic Bet-avén, chi moco te̱ba̱nu li juramento saˈ incˈabaˈ la̱in li yoˈyo̱quil Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex laj Israel, kˈaxal cau e̱chˈo̱l. Chanchanex li joskˈ aj cuacax. ¿Chan ta cuiˈ ru nak texinberesi saˈ cha̱bilal joˈ nak naxberesi lix carner li cha̱bil pastor?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol laj Efraín xeˈxkˈaxtesi ribeb chixlokˈoninquil li yi̱banbil dios. Cheˈcanaba̱k chixba̱nunquil li cˈaˈru nequeˈraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak nequeˈaj ru saˈ xcalajiqueb, neque-oc chi coˈbe̱tac yumbe̱tac. Aˈ li naˈleb li nacˈutuc xxuta̱n, aˈan li nacuulac chiruheb xba̱nunquil ut li ti̱quilal nequeˈxtzˈekta̱na.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchan nak teˈcˈamekˈ yalak bar xban li ikˈ nak teˈosokˈ. Ta̱cuulak xkˈehil nak teˈxuta̱nobresi̱k xban lix ma̱usilaleb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-3.html>&larr;</a>&nbsp;&nbsp;<font class=titleType><b>Hosea (4/14)</b></font>&nbsp;&nbsp;<a href=Simple-Hosea-5.html>&rarr;</a>
</td></tr></table>


</body></html>
