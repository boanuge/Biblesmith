<html><head><title>
Micah (1/7)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Micah (1/7)</b></font>&nbsp;&nbsp;<a href=Simple-Micah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Miqueas aj Moreset ut quixcˈutbesi chiru cˈaˈru teˈxcˈul eb li tenamit Samaria ut Jerusalén. Aˈin quicˈulman saˈ eb li cutan nak queˈcuan chokˈ xreyeb laj Judá laj Jotam ut laj Acaz ut laj Ezequías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak qui-oc chixyebal li cˈaˈru quiyeheˈ re xban li Dios laj Miqueas quixye chi joˈcaˈin: —Cherabihak che̱junilex la̱ex li cuanquex saˈ ruchichˈochˈ. Cheqˈuehak retal li naxye li Ka̱cuaˈ. Li nimajcual Dios ta̱a̱tinak chak saˈ lix santil naˈaj ut aˈan ta̱yehok re nak cuan e̱ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ ta̱e̱lk chak saˈ lix santil naˈaj ut ta̱cha̱lk chi rakoc a̱tin saˈ e̱be̱n ut ta̱be̱k saˈ xbe̱neb li tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ta̱be̱k saˈ xbe̱neb li tzu̱l, telajeˈhaˈokˈ li tzu̱l xban. Chanchan nak nahaˈoˈ li cera xban li xam. Nak teˈhaˈokˈ li tzu̱l, teˈhoyekˈ. Chanchanak li haˈ li na-el chak saˈ tzu̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil aˈin ta̱cˈulma̱nk xban li ma̱c li yo̱queb chixba̱nunquil laj Israel, li ralal xcˈajol laj Jacob, ut xban nak queˈxkˈetkˈeti ribeb chiru li Dios. ¿Ani cuan re nak queˈxkˈetkˈeti ribeb laj Israel? ¿Ma ma̱cuaˈ ta biˈ li tenamit Samaria? Ut, ¿ani cuan re nak queˈxlokˈoni li yi̱banbil dios aran Judá? ¿Ma ma̱cuaˈ ta biˈ li tenamit Jerusalén?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak quixye li Ka̱cuaˈ: —La̱in tinsach ru chixjunil li cˈaˈru cuan reheb laj Samaria ut tincanab li naˈajej aˈan chokˈ xnaˈaj li acui̱mk uvas. Tinjucˈ li tzˈac li sutsu cuiˈ li tenamit joˈqueb ajcuiˈ li rochocheb ut li pec li ta̱e̱lk saˈ li cimiento tincuteb saˈ takˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chixjunil lix yi̱banbil dios tinpuqˈuiheb. Ut tincˈat chixjunil li qˈuebil reheb li ixk aj yumbe̱t, li queˈcˈanjelac chiru lix dioseb. Tinsacheb ru chixjunileb lix yi̱banbil dios. Jalan xtenamiteb quicˈutuc chiruheb xlokˈoninquil li jalanil dios ut anakcuan jalan chic xtenamiteb ta̱makˈok chiruheb lix dioseb joˈ ajcuiˈ lix biomaleb li ixk aj yumbe̱t li queˈcˈanjelac chiru lix dioseb, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye cuiˈchic laj Miqueas: —Cˈajoˈ narahoˈ inchˈo̱l xban li ma̱usilal yo̱queb chixba̱nunquil laj Israel. Tinjap cue xban xrahil inchˈo̱l ut tinya̱bak. Re xcˈutbal chiruheb li tenamit nak kˈaxal ra saˈ inchˈo̱l tincuisi lin xa̱b ut tincuisi li cuakˈ. Chanchan nak nacuuˈteˈec laj xoj ut chanchan nak naya̱bac li cuarom nak tinya̱bak chi cau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban li ma̱usilal li yo̱queb chixba̱nunquil laj Samaria, chanchan nak cuan jun xtochˈolal yo̱ chi kˈa̱c. Ma̱cˈaˈ xbanol. Ut xbon rib li ma̱usilal riqˈuineb li ralal xcˈajol laj Judá. Joˈcan nak teˈosokˈ ut teˈosokˈ ajcuiˈ lin tenamit li cuanqueb Jerusalén. Ma̱cˈaˈ xjalenquil. Cha̱lc re li rakba a̱tin saˈ xbe̱neb chixjunileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱ye resil aran Gat li raylal yo̱co chixcˈulbal ut mexya̱bac chic. Tolcˈosimak ban e̱rib saˈ poks aran Bet-le-afra.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex li cuanquex aran Safir, ta̱cˈutekˈ e̱xuta̱n nak texchapekˈ ut texcˈamekˈ chi tˈustˈu̱quex. La̱ex li cuanquex Zaanán incˈaˈ chic tex-e̱lk saˈ le̱ tenamit xban e̱xiu. Ut la̱ex li cuanquex Bet-esel, texya̱bak xban nak ma̱ ani chic ta̱tenkˈa̱nk e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li cuanqueb aran Marot nequeˈraj raj nak ta̱cotzk li raylal li yo̱queb chixcˈulbal. Abanan canabanbileb xban li Ka̱cuaˈ chixcˈulbal li raylal ut cha̱lc ajcuiˈ re saˈ xbe̱neb li cuanqueb Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex li cuanquex Laquis, qˈuehomak le̱ cacua̱y li nequeˈa̱linac chi cau chixquelonquil li carruaje. Te̱yal e̱lelic re te̱col e̱rib chiru li raylal cha̱lc re saˈ e̱be̱n xban nak la̱ex quexcˈamoc xbeheb laj Jerusalén chintzˈekta̱nanquil ut chixlokˈoninquil jalanil dios joˈ queˈxba̱nu laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak te̱chakˈrabi li naˈajej Moreset-gat, la̱ex li ralal xcˈajol laj Judá, xban nak ta̱makˈekˈ che̱ru. Ut eb li cuanqueb saˈ li tenamit Aczib teˈxbalakˈiheb lix reyeb laj Israel ut incˈaˈ teˈxtenkˈaheb joˈ queˈxyechiˈi reheb junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱ex li cuanquex Maresa, li Ka̱cuaˈ ta̱canaba̱nk e̱re chi chapecˈ xbaneb li xicˈ nequeˈiloc e̱re. Ut eb li nequeˈcˈamoc be che̱ru teˈe̱lelik ut teˈxmuk ribeb saˈ li naˈajej Adulam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex li cuanquex Judá nak te̱bes le̱ rismal jobil te̱ba̱nu. Tˈuruˈ ta̱cana̱k joˈ xjolom li tˈiu. Te̱ba̱nu aˈan chokˈ retalil xrahil e̱chˈo̱l xban nak le̱ cocˈal li raro̱queb e̱ban teˈchapekˈ ut teˈcˈamekˈ saˈ jalan tenamit.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Micah (1/7)</b></font>&nbsp;&nbsp;<a href=Simple-Micah-2.html>&rarr;</a>
</td></tr></table>


</body></html>
