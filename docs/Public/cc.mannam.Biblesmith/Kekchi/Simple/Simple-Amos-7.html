<html><head><title>
Amos (7/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos (7/9)</b></font>&nbsp;&nbsp;<a href=Simple-Amos-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye laj Amós: —Chanchan matqˈuenbil quinba̱nu nak li Ka̱cuaˈ Dios quixcˈutbesi chicuu li visión aˈin: Quicuil nak li Ka̱cuaˈ yo̱ chixyoˈobtesinquil nabal laj sa̱cˈ re teˈxsach chixjunil li acui̱mk li na-el mokon nak ac isinbil li re li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quicuil ajcuiˈ nak eb laj sa̱cˈ queˈxchoy xcuaˈbal li acui̱mk ut quinye: —Ka̱cuaˈ Dios, chacuy taxak kama̱c, la̱o aj Israel, ralal xcˈajolo laj Jacob. ¿Chanru nak ta̱ru̱k takacol kib xban nak la̱o incˈaˈ qˈuiho ut ma̱cˈaˈ kacuanquil?—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixjal xcˈaˈux. —Incˈaˈ texinsach, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mokon chic chanchan matqˈuenbil quinba̱nu nak li Ka̱cuaˈ quixcˈutbesi chicuu jun chic li visión: Quixtakla chak li xam saˈ xbe̱neb re nak teˈxtoj rix lix ma̱queb li tenamit. Ut xban xtikcual li xam quichakic li nimla palau ut yo̱ chi cˈatc li chˈochˈ nak quicuil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinye re: —Ba̱nu usilal, at Ka̱cuaˈ Dios, ma̱ba̱nu aˈan. ¿Chanru nak ta̱ru̱k takacol kib xban nak incˈaˈ qˈuiho ut ma̱cˈaˈ kacuanquil?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixjal cuiˈchic xcˈaˈux li Ka̱cuaˈ ut quixye chi joˈcaˈin: —Chi moco aˈin tinba̱nu. Incˈaˈ tinsacheb, chan li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixcˈutbesi chicuu jun chic li visión li Ka̱cuaˈ. Chanchan matqˈuenbil quinba̱nu nak quicuil li Ka̱cuaˈ xakxo chiru jun li tzˈac bisbil riqˈuin plomo. Cuan saˈ rukˈ jun li plomo li nequeˈrocsi laj tzˈac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye cue: —¿Cˈaˈru li yo̱cat chirilbal, at Amós?— Ut la̱in quinye: —Yo̱quin chirilbal jun li plomo cuan saˈ a̱cuukˈ. Ut li Ka̱cuaˈ quixye cue: —Riqˈuin li bisleb plomo, ta̱cˈutu̱nk nak eb lin tenamit incˈaˈ nequeˈcuan saˈ ti̱quilal. Ut la̱in incˈaˈ chic tebincuy xma̱c riqˈuin li ma̱usilal nequeˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li naˈajej li cuanqueb saˈ li tzu̱l bar nequeˈlokˈonin cuiˈ li ralal xcˈajol laj Isaac teˈsachekˈ ut eb li cab bar nequeˈlokˈonin cuiˈ li ralal xcˈajol laj Israel teˈlajeˈjuqˈuekˈ. Ut tincanabeb chi sachecˈ riqˈuin chˈi̱chˈ li rey Jeroboam rochbeneb li ralal xcˈajol, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Amasías laj tij li nacuan aran Bet-el, quixtakla resil riqˈuin laj Jeroboam lix reyeb laj Israel ut quixye re li rey Jeroboam chi joˈcaˈin: —Cˈajoˈ yo̱ chixyebal cha̱cuix laj Amós reheb li tenamit Israel. Li tenamit incˈaˈ chic nequeˈxcuy rabinquil li naxye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin yo̱ chixyebal laj Amós: —Laj Jeroboam chi chˈi̱chˈ ta̱camsi̱k ut eb laj Israel teˈchapekˈ ut teˈisi̱k saˈ lix tenamiteb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak quixye laj Amasías re laj Amós: —At profeta, elen arin. Ayu cuiˈchic saˈ li tenamit Judá cui ta̱cuaj ta̱qˈuehekˈ a̱cua riqˈuin xyebal ra̱tin profeta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut matchal chic arin Bet-el chixyebal ra̱tin profeta xban nak li naˈajej aˈin, aˈan li nalokˈonin cuiˈ li rey ut arin ajcuiˈ cuan li rochoch, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quichakˈoc laj Amós ut quixye re laj Amasías: —La̱in moco ac la̱in ta chak profeta, chi moco ralalin ta chak profeta. La̱in ban aj ilol queto̱mk ut aj sicˈol ru li cheˈ higo li moco aubil ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ qui-isin chak cue saˈ li cˈanjel aˈan, ut quixye cue: —Ayu, toxa̱ye chak li cˈaˈru tinye a̱cue. Saˈ incˈabaˈ la̱in toxa̱ye chak li cˈaˈru teˈxcˈul lin tenamit Israel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak chacuabi li ra̱tin li Ka̱cuaˈ. La̱at incˈaˈ nacacuaj tinye li raylal li xchal saˈ e̱be̱n la̱ex laj Israel, chi moco nacacuaj tinye li cˈaˈru xchal saˈ e̱be̱n la̱ex li ralal xcˈajol laj Isaac. Joˈcan ut nak tinye a̱cue li cˈaˈru xye cha̱cuix li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ cuixakil ta̱yumbe̱tak saˈ li tenamit ut eb la̱ cualal a̱cˈajol teˈcamsi̱k saˈ li ple̱t. La̱ chˈochˈ ta̱jeqˈui̱k reheb jalan. Ut la̱at toxatca̱mk saˈ jalan tenamit saˈ xya̱nkeb li incˈaˈ nequeˈxcˈoxla li Dios. Ut la̱ex aj Israel texchapekˈ ut texcˈamekˈ chi najt saˈ jalan tenamit, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos (7/9)</b></font>&nbsp;&nbsp;<a href=Simple-Amos-8.html>&rarr;</a>
</td></tr></table>


</body></html>
