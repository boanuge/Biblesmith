<html><head><title>
Titus (1/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Titus (1/3)</b></font>&nbsp;&nbsp;<a href=Simple-Titus-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in laj Pablo. Yo̱quin chi tzˈi̱bac a̱cuiqˈuin, at Tito. Nincˈanjelac chiru li Dios ut la̱in x-apóstol li Jesucristo. Xakabanbilin xban li Jesucristo re xtenkˈanquileb li sicˈbileb ru xban li Dios re nak tzˈakalak re ru lix pa̱ba̱leb. Ut xakabanbilin re xtenkˈanquileb re nak teˈxtau ru chi tzˈakal li xya̱lal li colba-ib ut ta̱ti̱cobresi̱k lix chˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ninchˈolob li xya̱lal aˈin chiruheb re nak teˈpa̱ba̱nk ut teˈxyoˈoni li junelic yuˈam. Najter kˈe cutan li Dios quixyechiˈi chak li junelic yuˈam. Li Dios incˈaˈ naticˈtiˈic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicuulac xkˈehil li Dios laj Colol ke quixcˈutbesi li xya̱lal li colba-ib chiku. Tenebanbil saˈ inbe̱n xban li Dios xchˈolobanquil xya̱lal li colba-ib yalak bar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱quin chi tzˈi̱bac a̱cuiqˈuin, at Tito. La̱at chanchanat tzˈakal cualal saˈ xcˈabaˈ li kapa̱ba̱l. Chicua̱nk taxak a̱cuiqˈuin li usilal ut li tuktu̱quilal li naxqˈue li Dios li kaYucuaˈ ut li naxqˈue li Jesucristo laj Colol ke.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xatincanab aran saˈ li tenamit Creta re nak ta̱cˈu̱b ru li cˈaˈru toj yi̱ba̱c naraj ut re nak ta̱xakabeb li teˈcˈamok be chiruheb laj pa̱banel saˈ li junju̱nk chi tenamit. Joˈ xinye a̱cue, joˈcan ta̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ti̱cak xchˈo̱l li ani ta̱xakab re nak ma̱cˈaˈ ta̱yehekˈ chirixeb. Junak ajcuiˈ li rixakil ut aj pa̱banelakeb li ralal xcˈajol. Cha̱bilakeb xnaˈleb ut teˈabi̱nk chiruheb lix naˈ xyucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani nacˈamoc be chiruheb laj pa̱banel, li jun aˈan aj cˈanjel chiru li Dios. Joˈcan nak tento nak ti̱cak xchˈo̱l re nak ma̱ ani ta̱a̱tinak chirix. Moco kˈetkˈetak ta ut moco chˈinpoˈak ta, chi moco ta̱cala̱k, chi moco ta̱pletik. Ut ma̱cuaˈak aj rahol ru biomal, chi moco tixsicˈ xtumin riqˈuin balakˈic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junak aj cˈanjel chiru li Dios naxcˈuleb li rulaˈ chi sa saˈ xchˈo̱l ut nasahoˈ ajcuiˈ saˈ xchˈo̱l riqˈuineb li nequeˈba̱nun re li us. Laj cˈanjel chiru li Dios toj naxcˈoxla chi us li cˈaˈru naxba̱nu ut junelic cua̱nk saˈ usilal riqˈuineb li ras ri̱tzˈin. Ti̱c xchˈo̱l ut naxcuy xnumsinquil li raylal ut li a̱le̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ nachˈinan xchˈo̱l saˈ lix pa̱ba̱l. Naxpa̱b ban chi anchal xchˈo̱l li xya̱lal li quicˈuteˈ chiru re nak tixnau xchˈolobanquil li xya̱lal chiruheb li rech aj pa̱banelil ut tixnau xqˈuebal xnaˈlebeb li nequeˈcuechˈin re li cˈaˈru naxye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chaqˈuehak retal ani ta̱xakab chokˈ aj cˈamol be xban nak nabaleb li incˈaˈ nequeˈxtau xya̱lal. Nequeˈa̱tinac chi ma̱cˈaˈ rajbal ut nequeˈxbalakˈi li tenamit. Kˈaxal cuiˈchic nabaleb joˈcaneb xnaˈleb saˈ xya̱nkeb li kech aj pa̱banelil aj judío.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan tento xkˈusbaleb re nak teˈxcanab li balakˈi̱nc. Yo̱queb xpoˈbal xchˈo̱leb li ju̱nk cabal riqˈuin xcˈutbal li moco ya̱l ta. Riqˈuin balakˈi̱nc nequeˈxtau lix tumineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Creta queˈxqˈue jun li cui̱nk aj kˈe chokˈ xprofeteb. Li cui̱nk aˈan quixye chi joˈcaˈin chirixeb li rech tenamitil: laj Creta junes ticˈtiˈic nequeˈxba̱nu. Chanchaneb li joskˈ aj xul. Eb aˈan aj num cuaˈineleb ut incˈaˈ nequeˈraj trabajic, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ya̱l ajcuiˈ li quixye. Joˈcan nak cau chakˈuseb re nak teˈcacuu̱k xchˈo̱leb saˈ lix pa̱ba̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chakˈuseb re nak incˈaˈ teˈxpa̱b li ticˈtiˈ li nequeˈxyoˈob laj judío chi moco cheˈxpa̱b lix chakˈrabeb li cui̱nk li nequeˈtzˈekta̱nan re li tzˈakal ya̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ti̱queb xchˈo̱l, chixjunil li cˈaˈak re ru cha̱bil chiruheb xban nak nequeˈxsicˈ li cˈaˈru cha̱bil. Aˈut eb li incˈaˈ ti̱queb xchˈo̱l, ma̱cˈaˈ cˈaˈru us chiruheb xban nak numtajenak xyibal ru lix naˈlebeb ut incˈaˈ us lix cˈaˈuxeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequeˈxye nak nequeˈxpa̱b li Dios, aban riqˈuin li cˈaˈru nequeˈxba̱nu nacˈutun nak moco ya̱l ta. Aj kˈetoleb ra̱tin li Dios ut kˈaxal yibru lix naˈlebeb. Incˈaˈ useb. Ma̱cˈaˈ junak cha̱bil cˈanjel ta̱ru̱k teˈxba̱nu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Titus (1/3)</b></font>&nbsp;&nbsp;<a href=Simple-Titus-2.html>&rarr;</a>
</td></tr></table>


</body></html>
