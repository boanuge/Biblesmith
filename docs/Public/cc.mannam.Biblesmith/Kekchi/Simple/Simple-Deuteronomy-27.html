<html><head><title>
Deuteronomy (27/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-26.html>&larr;</a>&nbsp;&nbsp;<font class=titleType><b>Deuteronomy (27/34)</b></font>&nbsp;&nbsp;<a href=Simple-Deuteronomy-28.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés rochbeneb li nequeˈcˈamoc be saˈ xya̱nkeb laj Israel, quixye reheb li tenamit: —Cheba̱nu chixjunil li chakˈrab li oc cue chixyebal e̱re anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak la̱ex texnumekˈ jun pacˈal li nimaˈ Jordán re tex-oc saˈ li naˈajej li tixqˈue e̱re li Ka̱cuaˈ le̱ Dios, saˈ li cutan aˈan te̱xakab li ni̱nki pec ut te̱boneb riqˈuin chun.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut te̱tzˈi̱ba chiru chixjunil li chakˈrab ut li tijleb aˈin nak ac xex-oc saˈ li cha̱bil naˈajej li na-el cuiˈ chi us li acui̱mk, li tixqˈue e̱re li Ka̱cuaˈ lix Dioseb le̱ xeˈto̱nil yucuaˈ, joˈ quixye e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xexnumeˈ jun pacˈal li nimaˈ Jordán, te̱xakabeb li pec joˈ yo̱quin chixyebal e̱re anakcuan ut te̱boneb riqˈuin chun.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱yi̱b jun li artal aran re xlokˈoninquil li Ka̱cuaˈ le̱ Dios. Incˈaˈ te̱rocsi li chˈi̱chˈ re xyi̱banquil li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱yi̱b li artal re xlokˈoninquil li Ka̱cuaˈ le̱ Dios riqˈuineb li pec li incˈaˈ setbil riqˈuin chˈi̱chˈ. Ut saˈ li artal aˈan te̱qˈue li mayej li te̱cˈat re xlokˈoninquil li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aran ajcuiˈ te̱qˈue le̱ mayej re xcˈambal e̱rib saˈ usilal riqˈuin li Dios ut te̱tzaca ut ta̱sahokˈ saˈ e̱chˈo̱l chiru li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱tzˈi̱ba chi cha̱bil chiru li pec aˈin li chakˈrab li xinqˈue e̱re, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Moisés, rochbeneb laj tij quixye reheb laj Israel: —La̱ex aj Israel, abihomak li cˈaˈru tinye e̱re ut cheqˈuehak retal. Anakcuan la̱ex chic lix tenamit li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak tento nak te̱ba̱nu li cˈaˈru tixye e̱re ut te̱ba̱nu li cˈaˈru naxye saˈ li chakˈrab li yo̱quin chixqˈuebal e̱re anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan laj Moisés quixye reheb laj Israel:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Nak ac xexnumeˈ jun pacˈal li nimaˈ Jordán, aˈineb li xte̱paleb laj Israel li teˈxakli̱k saˈ li tzu̱l Gerizim chixyebal resil li rosobtesinquileb li tenamit: eb li ralal xcˈajol laj Simeón, eb li ralal xcˈajol laj Leví, eb li ralal xcˈajol laj Judá, eb li ralal xcˈajol laj Isacar, eb li ralal xcˈajol laj José ut eb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aˈineb li xte̱paleb laj Israel li teˈxakli̱k saˈ li tzu̱l Ebal chixyebal resil li xtzˈekta̱nanquileb li tenamit: eb li ralal xcˈajol laj Rubén, eb li ralal xcˈajol laj Gad, eb li ralal xcˈajol laj Aser, eb li ralal xcˈajol laj Zabulón, eb li ralal xcˈajol laj Dan ut eb li ralal xcˈajol laj Neftalí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj levita teˈa̱tinak chi cau xya̱b xcuxeb ut teˈxye li a̱tin aˈin reheb chixjunileb laj Israel:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani tixyi̱b lix jalanil dios ut xjalam u̱ch riqˈuin chˈi̱chˈ ut riqˈuin cheˈ usta tixqˈue saˈ junak naˈajej mukmu re tixlokˈoni xban nak li Ka̱cuaˈ xicˈ naril aˈan. Ut chixjunileb li tenamit teˈchakˈok ut teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li ani tixtzˈekta̱na xnaˈ xyucuaˈ. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li ani tixjal xnuba̱l lix chˈochˈ li rech cabal. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li ani tixjal xbe junak li mutzˈ. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li ani naxba̱nu ma̱usilal reheb li jalan xtenamiteb, malaj ut li ma̱cˈaˈ xnaˈ xyucuaˈ, malaj ut li xma̱lcaˈan. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li tixchˈic rib riqˈuin li rixakil lix yucuaˈ ut tixcˈut xxuta̱n lix yucuaˈ. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani tixchˈic rib riqˈuin junak xul. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani tixchˈic rib riqˈuin li ranab, usta jalan xnaˈ, ut usta jalan xyucuaˈ. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani tixchˈic rib riqˈuin lix naˈ li rixakil. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani tixcamsi ras ri̱tzˈin usta chi mukmu naxba̱nu. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tzˈekta̱nanbil li ani ta̱tumina̱k ru re nak tixcamsi li ras ri̱tzˈin li ma̱cˈaˈ xma̱c. Ut chixjunileb li tenamit teˈxye: Joˈcan taxak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈekta̱nanbil li ani incˈaˈ tixqˈue xcuanquil chixjunil li chakˈrab aˈin, chi moco tixba̱nu li tijleb li xqˈue li Ka̱cuaˈ. Ut chixjunileb li tenamit teˈxye: Joˈcan taxak.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-26.html>&larr;</a>&nbsp;&nbsp;<font class=titleType><b>Deuteronomy (27/34)</b></font>&nbsp;&nbsp;<a href=Simple-Deuteronomy-28.html>&rarr;</a>
</td></tr></table>


</body></html>
