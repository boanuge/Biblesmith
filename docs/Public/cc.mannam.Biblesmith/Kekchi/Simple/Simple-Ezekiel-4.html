<html><head><title>
Ezekiel (4/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-3.html>&larr;</a>&nbsp;&nbsp;<font class=titleType><b>Ezekiel (4/48)</b></font>&nbsp;&nbsp;<a href=Simple-Ezekiel-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye: —At ralal cui̱nk, chap jun li xan ut ta̱qˈue cha̱cuu. Ut ta̱yi̱b chiru li xan jun retalil li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan, ta̱yi̱b jun retalil li tzˈac li sutsu cuiˈ li tenamit ut ta̱yi̱b jun retalil li pletic. Ta̱yi̱b retalil li rok haˈ ut retalil lix naˈajeb li soldados ut ta̱yi̱b ajcuiˈ retalil li ni̱nki cheˈ li teˈxtˈan cuiˈ li oqueba̱l re li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ta̱xakab jun li perpo̱quil chˈi̱chˈ cha̱cuu, joˈ jun li tzˈac yo̱ chi ramoc re cha̱cuu li xan li tzˈi̱banbil cuiˈ retalil li tenamit. Ta̱ba̱nu a̱cuib nak oc a̱cue chi pletic riqˈuin li tenamit. Aˈin ta̱ba̱nu chokˈ retalil li cˈaˈru teˈxcˈul eb li ralal xcˈajol laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱at tatyocla̱k saˈ xbe̱n la̱ tzˈe. Jarub cutan yocyo̱kat, aˈan retalil li raylal li teˈxcˈul eb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal cutan tatyocla̱k saˈ la̱ tzˈe chiru oxib ciento cutan riqˈuin laje̱b roˈcˈa̱l (390) cutan. Li jun cutan, aˈan retalil li jun chihab. Li raylal li ta̱cˈul, aˈan retalil li raylal li teˈxcˈul eb laj Israel chiru oxib ciento chihab riqˈuin laje̱b roˈcˈa̱l chihab xban lix ma̱usilaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xrakeˈ li cutan nak yocyo̱cat saˈ xbe̱n la̱ tzˈe, tatyocla̱k cuiˈchic saˈ xbe̱n la̱ nim chiru caˈcˈa̱l cutan. Li raylal li ta̱cˈul, aˈan retalil li raylal li teˈxcˈul eb laj Judá chiru caˈcˈa̱l chihab xban xma̱usilaleb. Li jun cutan, aˈan retalil li jun chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ilon cuan cuiˈ li tenamit Jerusalén retalil nak ta̱chapekˈ li tenamit. Ut chi tˈustˈu la̱ tel ta̱ye resil li raylal teˈxcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yocyo̱cat saˈ la̱ tzˈe ut saˈ la̱ nim, la̱in tatinbacˈ saˈ la̱ naˈaj re nak incˈaˈ ta̱sukˈisi a̱cuib. Joˈcan ta̱ba̱nu toj retal ta̱choy li jarub cutan li xinye a̱cue nak ta̱cˈul li raylal chokˈ retal nak ta̱chapekˈ li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱cˈam li trigo, li cebada, li habas, li lentejas ut li millo ut li mox, ut ta̱qˈue saˈ junak ucˈal. Ta̱yi̱b la̱ caxlan cua riqˈuin aˈan. Aˈan ta̱tzaca chiru li oxib ciento cutan riqˈuin laje̱b roˈcˈa̱l cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bisbilak li joˈ qˈuial ta̱tzaca chiru li jun cutan. Cuakxakib onza ta̱tzaca rajlal cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ li haˈ li ta̱cuucˈ bisbilak. Cuib secˈ ajcuiˈ li haˈ ta̱cuucˈ rajlal cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li caxlan cua li ta̱tzaca, aˈan yi̱banbil riqˈuin cebada pombil saˈ xam. Chiruheb li tenamit ta̱pom saˈ xxamlel lix cˈot cristian, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye ajcuiˈ: —Joˈcaˈin teˈtzaca̱nk eb laj Israel nak cua̱nkeb saˈ xya̱nkeb li jalan tenamit li xebintakla cuiˈ chi pre̱xil. Muxbilak lix tzacae̱mkeb.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut la̱in quinye: —At Ka̱cuaˈ, at inDios, la̱in ma̱ jun sut quinmux cuib. Chalen saˈ incaˈchˈinal ut toj chalen anakcuan ma̱ jun cua xintzaca lix tibel li xul li yal quicam xjunes, chi moco li camsinbil xban joskˈ aj xul. Ma̱ jun cua xintzaca li tzacae̱mk muxbil, chanquin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —Tinqˈue a̱lese̱ns chirocsinquil lix cˈot cuacax chokˈ re̱kaj lix cˈot cristian re nak ta̱pom la̱ caxlan cua, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye cuiˈchic cue: —At ralal cui̱nk, la̱in incˈaˈ chic tinqˈue chi nabal lix tzacae̱mkeb li cuanqueb Jerusalén. Bisbilak chic lix cua rucˈaheb tinqˈue. Ut eb li tenamit teˈrahokˈ xchˈo̱leb ut teˈoc chi cˈoxlac cˈaˈru teˈxba̱nu. Ut teˈxucuak xban nak yo̱k chi osocˈ lix tzacae̱mkeb ut lix haˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱cˈaˈak chic xcua rucˈaheb. Ut yo̱keb chixcaˈyanquil ribeb ut yo̱keb chi xucuac. Xjuneseb yo̱keb chi osocˈ xban li ma̱usilal li nequeˈxba̱nu, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-3.html>&larr;</a>&nbsp;&nbsp;<font class=titleType><b>Ezekiel (4/48)</b></font>&nbsp;&nbsp;<a href=Simple-Ezekiel-5.html>&rarr;</a>
</td></tr></table>


</body></html>
