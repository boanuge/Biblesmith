<html><head><title>
Hosea (8/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-7.html>&larr;</a>&nbsp;&nbsp;<font class=titleType><b>Hosea (8/14)</b></font>&nbsp;&nbsp;<a href=Simple-Hosea-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ya̱basi li trompeta xban nak yo̱queb chi cha̱lc chi pletic li xicˈ nequeˈiloc reheb lin tenamit. Chanchaneb li cˈuch nak yo̱queb chi cha̱lc. Xban nak lin tenamit xeˈxtzˈekta̱na li contrato quinba̱nu riqˈuineb, joˈcan nak teˈxcˈul li raylal. Xeˈxtzˈekta̱na li chakˈrab xinqˈue reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxye: —At Ka̱cuaˈ, nakanau a̱cuu, la̱o aj Israel, chanqueb cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb laj Israel xeˈxtzˈekta̱na li us. Joˈcan nak eb li xicˈ nequeˈiloc reheb teˈnumta̱k saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxxakab lix reyeb, abanan ma̱cuaˈ la̱in xinsicˈoc reheb. Queˈxxakab li nequeˈtaklan saˈ xbe̱neb, abanan yal xjuneseb queˈxba̱nu xban nak incˈaˈ queˈxpatzˈ cue ani teˈxxakab. Queˈxyi̱b lix dioseb riqˈuin oro ut plata ut aˈan ajcuiˈ ta̱qˈuehok reheb chi sachecˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xicˈ nacuil li cuacax oro li nequeˈxlokˈoniheb laj Samaria. Cˈajoˈ lin joskˈil yo̱ saˈ xbe̱neb. ¿Ma ma̱ jokˈe teˈxcanab xba̱nunquil li ma̱usilal?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan moco dios ta. Yal yi̱banbil xban jun laj tenol chˈi̱chˈ re Israel. Li cuacax oro li nequeˈxlokˈoni aran Samaria ta̱puqˈui̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cˈaˈru yo̱queb chixba̱nunquil ma̱cˈaˈ na-oc cuiˈ. Ut li cˈaˈru teˈxcˈul, aˈan li osocˈ. Chanchan nak xeˈrau li ikˈ ut aˈ chic li cak-sut-ikˈ li xeˈxkˈol. Li trigo teˈrau incˈaˈ ta̱atzˈumak chi moco tixqˈue ru. Ut cui ta tixqˈue, jalan chic teˈtzaca̱nk re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel teˈsachekˈ xcuanquil. Ma̱cˈaˈ chic teˈoc cuiˈ chiruheb li jalan tenamit. Chanchanakeb aj chic jun li secˈ ma̱cˈaˈ chic xcˈanjel. Yal re tzˈekecˈ aj chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ralal xcˈajol laj Efraín chanchaneb li bu̱r xban nak nequeˈxba̱nu xjuneseb li cˈaˈru nequeˈraj. Xeˈco̱eb xpatzˈbal xtenkˈanquileb riqˈuineb laj Asiria ut queˈxtoj re nak teˈcolekˈ. Ut incˈaˈ xeˈxcˈoxla nak la̱in raj xincoloc reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lin tenamit teˈxtumina ruheb laj Asiria. Ut la̱in tebinchˈutub ru ut tebinqˈue chixcˈulbal li raylal saˈ rukˈeb lix reyeb laj Asiria joˈqueb ajcuiˈ li nequeˈcˈanjelac chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Efraín queˈxyi̱b nabal li artal ut caˈaj cuiˈ re ma̱cobc quicˈanjelac cuiˈ reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quintzˈi̱ba chokˈ reheb lix nimal xcuanquil lin chakˈrab, abanan ma̱cˈaˈ qui-oc cuiˈ chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nequeˈxmayeja li xul chicuu ut eb aˈan ajcuiˈ li nequeˈtzacan re. La̱in incˈaˈ nacuulac chicuu lix mayejeb xban nak najulticoˈ cue li ma̱usilal nequeˈxba̱nu. Joˈcan nak re xtojbal rixeb lix ma̱c, ta̱cha̱lk li raylal saˈ xbe̱neb. Chanchan li raylal li queˈxcˈul nak cuanqueb chak Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xsach saˈ xchˈo̱leb laj Israel nak la̱in quiyoˈobtesin reheb. Yo̱queb chixyi̱banquil lix ni̱nkal ru cab xnaˈajeb lix dioseb. Ut eb laj Judá queˈxyi̱b lix ni̱nkal ru tenamit ut queˈxcauresi re nak cauhakeb rib. Abanan la̱in tintakla chak xam saˈ xbe̱neb ut ta̱cˈatekˈ lix naˈaj lix dioseb ut teˈcˈatekˈ ajcuiˈ lix ni̱nkal ru tenamit li xeˈxyi̱b, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-7.html>&larr;</a>&nbsp;&nbsp;<font class=titleType><b>Hosea (8/14)</b></font>&nbsp;&nbsp;<a href=Simple-Hosea-9.html>&rarr;</a>
</td></tr></table>


</body></html>
