<html><head><title>
Numbers (19/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-18.html>&larr;</a>&nbsp;&nbsp;<font class=titleType><b>Numbers (19/36)</b></font>&nbsp;&nbsp;<a href=Simple-Numbers-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuineb laj Moisés ut laj Aarón ut quixye reheb:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Aˈin jun li chakˈrab li yo̱quin chixtenebanquil saˈ xbe̱neb laj Israel re teˈxba̱nu. Te̱ye reheb laj Israel chi joˈcaˈin. Cˈamomak chak jun li ba̱c cak rix ut ma̱cˈaˈ re̱cˈ, li ma̱ jun sut qˈuebil yugo chirix xcux re ta̱trabajik.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ba̱c ta̱cˈamekˈ riqˈuin laj Eleazar laj tij. Ut aˈan tixcˈam chirix lix naˈaj lix muheba̱leb ut aran ta̱camsi̱k chiru laj Eleazar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Eleazar tixchap caˈchˈinak lix quiqˈuel ut riqˈuin li ruˈuj rukˈ tixrach li quicˈ cuukub sut saˈ xjayal li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cˈatekˈ chiru laj tij chixjunil li cuacax, joˈ lix tzˈu̱mal, lix tibel, lix quiqˈuel ut lix cˈamcˈot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tij tixcut saˈ xbe̱n li cuacax li yo̱ chi cˈatc caˈchˈin li cheˈ chacalteˈ, jun li rukˈ li pim hisopo ut caˈchˈin li caki tˈicr lana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix aˈan laj tij tixpuchˈ li rakˈ ut ta̱ati̱nk. Ut ta̱oc cuiˈchic saˈ li naˈajej li cuan cuiˈ lix muheba̱leb. Abanan muxbilak ru nak toj ta̱ecuu̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ ani ta̱cˈatok re li cuacax, tento nak tixpuchˈ li rakˈ ut ta̱ati̱nk. Ut aˈan muxbilak ajcuiˈ ru toj ta̱ecuu̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut junak li cui̱nk li incˈaˈ muxbil ru tixxoc lix chahil li cuacax ut tixcanab saˈ junak li naˈajej li incˈaˈ muxbil ru chirix li naˈajej li cuanqueb cuiˈ lix muheba̱leb. Eb laj Israel teˈxxoc li cha re nak teˈxyi̱b li haˈ li ta̱cˈanjelak re xsantobresinquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak tixpuchˈ li rakˈ li cui̱nk li ta̱xocok re lix chahil li cuacax. Ut muxbilak ru li cui̱nk aˈan toj ta̱oc li kˈojyi̱n. Aˈin jun li chakˈrab li te̱ba̱nu chalen anakcuan ut chi junelic, la̱ex aj Israel, joˈ eb ajcuiˈ li jalan xtenamiteb li cuanqueb saˈ e̱ya̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani tixchˈeˈ junak camenak muxbil ru ta̱cana̱k chiru cuukub cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li rox li cutan ut saˈ li xcuuk li cutan tento nak tixsantobresi rib riqˈuin li haˈ re santobresi̱nc. Abanan cui incˈaˈ naxsantobresi rib saˈ li rox cutan ut saˈ li xcuuk li cutan, muxbilak ajcuiˈ ru ta̱cana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yalak ani li ta̱chˈeˈok re junak camenak ut incˈaˈ tixsantobresi rib, li jun aˈan tixmux ru lix tabernáculo li Ka̱cuaˈ. Tento nak ta̱isi̱k saˈ xya̱nkeb laj Israel. Muxbil ru ta̱cana̱k xban nak incˈaˈ quirachrachi̱c li haˈ saˈ xbe̱n re santobresi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈin li chakˈrab tinqˈue chirixeb li cuanqueb saˈ li muheba̱l bar cuiˈ nacam junak: muxbilakeb ru li cuanqueb saˈ li muheba̱l ut muxbilakeb ru li ani teˈoc saˈ li muheba̱l aˈan. Muxbilak ruheb chiru cuukub cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chixjunil li cuc, malaj ut li ucˈal li ma̱cˈaˈ xtzˈapbal re ut li incˈaˈ tzˈaptzˈo chi us muxbileb ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut muxbilak ajcuiˈ ru li ani ta̱chˈeˈok re junak camenak saˈ cˈaleba̱l, usta quicamsi̱c chi chˈi̱chˈ, malaj ut yal nacam chi joˈcan. Ut muxbilak ru li ani ta̱chˈeˈok re xbakel li camenak malaj ut junak li mukleba̱l. Muxbil ru ta̱cana̱k chiru cuukub cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak ta̱santobresi̱k li ani tixmux rib. Ta̱qˈuehekˈ caˈchˈinak lix chahil li cuacax li cak rix li quicˈateˈ re xtojbal rix li ma̱c saˈ junak ucˈal rochben caˈchˈinak li haˈ li qui-isi̱c saˈ junak li yuˈam haˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix aˈan junak li cui̱nk li incˈaˈ muxbil ru tixchap jun li rukˈ cheˈ hisopo ut tixtzˈa saˈ li haˈ. Ut riqˈuin li rukˈ li hisopo tixrachrachi li haˈ chiru li muheba̱l ut chiruheb chixjunil li cˈaˈak re ru cuan saˈ li muheba̱l. Ut tixrachrachi ajcuiˈ saˈ xbe̱neb li cristian li cuanqueb aran. Tento nak ta̱rachrachi̱k li haˈ saˈ xbe̱neb li queˈchˈeˈoc re xbakel li camenak, malaj ut li mukleba̱l, malaj ut junak li camenak li quicamsi̱c chi chˈi̱chˈ, malaj ut quicam yal chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cui̱nk li incˈaˈ muxbil ru tixrachrachi li haˈ saˈ xbe̱n li muxbil ru saˈ li rox cutan ut saˈ li xcuuk li cutan. Saˈ li xcuuk li cutan ta̱santobresi̱k li muxbil ru. Tento nak tixpuchˈ li rakˈ ut ta̱ati̱nk re nak santobresinbilak chic nak ta̱oc li kˈojyi̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui incˈaˈ tixsantobresi rib junak li muxbil ru, tento nak li jun aˈan ta̱isi̱k saˈ xya̱nkeb laj Israel xban nak quixmux ru lix tabernáculo li Ka̱cuaˈ. Muxbil ru ta̱cana̱k xban nak incˈaˈ quirachrachi̱c li haˈ saˈ xbe̱n re santobresi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈin jun li chakˈrab tento te̱ba̱nu chalen anakcuan ut chi junelic. Ut li ani narachrachin li haˈ re santobresi̱c, tento nak tixpuchˈ li rakˈ. Ut li ani ta̱chˈeˈok re li haˈ re santobresi̱c muxbilak chic ru ta̱cana̱k toj ta̱ecuu̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cˈaˈak re ru ta̱chˈeˈekˈ xban junak cristian muxbil ru, muxbilak chic ru ta̱cana̱k toj ta̱ecuu̱k.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-18.html>&larr;</a>&nbsp;&nbsp;<font class=titleType><b>Numbers (19/36)</b></font>&nbsp;&nbsp;<a href=Simple-Numbers-20.html>&rarr;</a>
</td></tr></table>


</body></html>
