<html><head><title>
Psalms (110/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-109.html>&larr;</a>&nbsp;&nbsp;<font class=titleType><b>Psalms (110/150)</b></font>&nbsp;&nbsp;<a href=Simple-Psalms-111.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye re li Ka̱cuaˈ: —Tatcˈojla̱k saˈ innim ukˈ toj retal tincanabeb rubel la̱ cuok li xicˈ nequeˈiloc a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nimajcual Dios tixqˈue chak la̱ cuanquil toj saˈ li santil naˈajej Sión. Ut la̱at chic tattakla̱nk saˈ xbe̱neb li xicˈ nequeˈiloc a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak la̱at cua̱nkat saˈ la̱ cuanquil, eb la̱ tenamit teˈxic saˈ la̱ santil naˈaj ut teˈxyechiˈi ribeb chi cˈanjelac cha̱cuu. Li Dios tixqˈue a̱metzˈe̱u rajlal joˈ nak natˈaneˈ li xchuˈque rajlal ekˈela. Ut chanchanakat jun li sa̱j cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixba̱nu li juramento ut incˈaˈ tixjal xcˈaˈux. Quixye: —La̱at lix yucuaˈil eb laj tij chi junelic joˈ nak quicuan laj Melquisedec.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ cua̱nk saˈ la̱ nim ukˈ cha̱tenkˈanquil. Nak ta̱cuulak xkˈehil nak tixcˈutbesi lix joskˈil, li Dios tixsach ruheb li rey li cuanqueb saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ ta̱rakok a̱tin saˈ xbe̱neb chixjunileb li tenamit. Nabaleb li teˈcamsi̱k ut teˈcanaba̱k aran. Ut tixsach ruheb li nequeˈcˈamoc be saˈ li xni̱nkal ru tenamit yalak bar saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junelic ta̱qˈuehekˈ xcuanquil xban li Dios chi numta̱c saˈ xbe̱neb li xicˈ nequeˈiloc re. Chanchan jun li cui̱nk ta̱ucˈak saˈ jun li yuˈam haˈ li cuan chire be.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-109.html>&larr;</a>&nbsp;&nbsp;<font class=titleType><b>Psalms (110/150)</b></font>&nbsp;&nbsp;<a href=Simple-Psalms-111.html>&rarr;</a>
</td></tr></table>


</body></html>
