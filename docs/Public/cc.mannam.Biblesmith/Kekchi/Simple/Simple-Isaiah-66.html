<html><head><title>
Isaiah (66/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-65.html>&larr;</a>&nbsp;&nbsp;<font class=titleType><b>Isaiah (66/66)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li naxye li Ka̱cuaˈ li nimajcual Dios: —Li choxa, aˈan lin cˈojariba̱l ut li ruchichˈochˈ, aˈan xnaˈaj li cuok. ¿Ma naru ta biˈ te̱yi̱b jun li ochoch re tincua̱nk cuiˈ? ¿Ma naru ta biˈ te̱yi̱b innaˈaj re tinhila̱nk cuiˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>¿Ma ma̱cuaˈ ta biˈ la̱in quinyi̱ban re chixjunil li cˈaˈru cuan? ¿Ma ma̱cuaˈ ta biˈ la̱in quinyoˈobtesin reheb? La̱in nacuil xtokˈoba̱l ruheb li nebaˈ ut li tu̱laneb, li nequeˈxqˈue xlokˈal li cua̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan queˈxsicˈ ru li cˈaˈru queˈraj xba̱nunquil ut aˈ chic li ma̱usilal queˈxra. Incˈaˈ tincˈul lix mayejeb. Cui teˈxcamsi li toro re teˈxmayeja chicuu, chanchan nak teˈxcamsi li ras ri̱tzˈin. Ut cui teˈxcamsi li carner, chanchan nak teˈxtok xcux li tzˈiˈ. Ut nak teˈxmayeja li ru li trigo, chanchan nak teˈxmayeja xquiqˈuel li a̱k chicuu. Nak teˈxcˈat lix pom chicuu, chanchan nak yo̱queb chixlokˈoninquil li jalanil dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak la̱in tinsicˈ ru li raylal li tinqˈue saˈ xbe̱neb. Tinqˈue li raylal saˈ xbe̱neb li cˈajoˈ nequeˈxxucua, xban nak xebinbok ut incˈaˈ xineˈxchakˈbe. Nak xeˈcua̱tina, incˈaˈ xineˈrabi. Queˈxba̱nu ban li incˈaˈ us chicuu. Queˈxba̱nu li incˈaˈ nacuulac chicuu, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abihomak li cˈaˈru naxye li Ka̱cuaˈ e̱re la̱ex li nequexxucuac nak nequerabi li ra̱tin li Dios. —Nequextzˈekta̱na le̱ ras e̱ri̱tzˈin, li xicˈ nequeˈiloc e̱re, inban la̱in ut nequexhob nak nequeˈxye, “Lokˈoninbilak taxak li Ka̱cuaˈ. Chisahokˈ taxak e̱chˈo̱l riqˈuin”. Xuta̱nal teˈe̱lk eb li nequeˈyehoc re chi joˈcaˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abihomak li choki̱nc saˈ li tenamit ut saˈ li templo. Aˈan li xya̱b xcux li Ka̱cuaˈ nak yo̱ chixqˈuebal re̱kaj li ma̱usilal xeˈxba̱nu li xicˈ nequeˈiloc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lin santil tenamit Sión chanchan jun li ixk xyoˈla jun lix cˈulaˈal te̱lom nak toj ma̱jiˈ naticla lix raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma cuan ta biˈ junak ani qui-abin re nak quicˈulman ta jun sutak chi joˈcan? ¿Ma cuan ta biˈ junak qui-iloc re nak junak nimla tenamit queˈtam chi junpa̱t? ¿Ma cuan ta biˈ junak tenamit quiniman chiru jun cutan? Abanan eb li tenamit Sión saˈ junpa̱t teˈta̱mk. Chanchan jun li ixk xyoˈla xcˈulaˈal saˈ junpa̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma ninqˈue ta biˈ junak chi qˈuira̱c ut incˈaˈ ninqˈue chi yoˈla̱c lix cˈulaˈal? La̱in quinye nak teˈqˈui̱k li tenamit Sión. ¿Ma naru ta biˈ tinram chiruheb nak teˈqˈui̱k?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chisahokˈ taxak le̱ chˈo̱l riqˈuin li tenamit Jerusalén. Chisahokˈ taxak le̱ chˈo̱l che̱junilex la̱ex li nequexrahoc re. Chinujak taxak le̱ chˈo̱l riqˈuin li sahil chˈo̱lej la̱ex li quexya̱bac saˈ xcˈabaˈ li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱sahokˈ saˈ e̱chˈo̱l riqˈuin li tenamit Jerusalén nak ta̱qˈuehekˈ xlokˈal. Saˈ le̱ tenamit ta̱e̱lk chi us li cˈaˈak ru te̱tzaca. Textzaca̱nk toj retal ta̱cˈojla̱k e̱chˈo̱l. Chanchan nak li naˈbej naxchˈolani lix cˈulaˈal toj retal nacˈojla xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcaˈin naxye li Ka̱cuaˈ: —La̱in tinqˈue li tuktu̱quil usilal e̱re la̱ex aj Jerusalén. Chanchanak jun li nimaˈ incˈaˈ nachakic. Lix biomaleb li xni̱nkal ru tenamit teˈcˈamekˈ chak Jerusalén chi nabal. Chanchan li nimaˈ nak yo̱ chi butˈu̱nc. Sa textzaca̱nk. Chanchanakex li cˈulaˈal li nequeˈtuˈuc ut nequeˈkˈalu̱c ut nequeˈkˈunbesi̱c xban lix naˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincˈojob e̱chˈo̱l joˈ nak li naˈbej naxcˈojob xchˈo̱leb li ralal xcˈajol. Ut aran Jerusalén te̱tau xcˈojobanquil le̱ chˈo̱l.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak te̱ril Jerusalén la̱ex ta̱sahokˈ saˈ e̱chˈo̱l. Ta̱cua̱nk e̱cacuilal. Chanchanakex li cha̱bil pachˈayaˈ. Ut la̱ex te̱nau nak li Ka̱cuaˈ naxtenkˈaheb li nequeˈcˈanjelac chiru. Ut najoskˈoˈ saˈ xbe̱neb li xicˈ nequeˈiloc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈuehomak retal. Li Ka̱cuaˈ ta̱cha̱lk riqˈuin xam. Ut lix carruaje chanchanakeb li ikˈ li naxsuti rib. Saˈ junpa̱t ta̱risi xjoskˈil riqˈuin xam saˈ xbe̱neb li incˈaˈ useb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ ta̱rakok a̱tin saˈ xbe̱neb riqˈuin xam ut riqˈuin chˈi̱chˈ tixcamsiheb. Kˈaxal nabalakeb li teˈcamsi̱k xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixye: —Teˈsachekˈ ruheb li tenamit li nequeˈxsantobresi ribeb ut nequeˈxkˈaxtesi ribeb chixlokˈoninquil li yi̱banbil dios. Nequeˈxic chi tzoltzo saˈ xnaˈajeb li utzˈuˈuj chi lokˈoni̱nc rochbeneb li nequeˈxtiu lix tibel a̱k ut li chˈo ut li cˈaˈak re ru chi xulil li moco tiˈecˈ ta naraj. Jun xiquic nak teˈsachekˈ ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in ninnau cˈaˈru nequeˈxcˈoxla. La̱in ninqˈue retal cˈaˈru nequeˈxba̱nu. Ta̱cuulak xkˈehil nak la̱in tinchˈutubeb chixjunileb li xni̱nkal ru tenamit li jalan jala̱nk ra̱tinoba̱leb. Nak teˈcuulak Jerusalén, teˈril lin lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tebinqˈue retalil. Cuanqueb li tebincanab chi e̱lelic. Ut tebintakla saˈ eb li xni̱nkal ru tenamit li incˈaˈ queˈrabi resil lin lokˈal ut lin cuanquil. Tintaklaheb saˈ eb li tenamit Tarsis, Fut ut Lud cuanqueb cuiˈ li nequeˈxnau xchˈeˈbal li tzimaj. Ut tintaklaheb Tubal ut Javán ut saˈ eb li najtil tenamit li cuanqueb chire li palau saˈ eb li naˈajej li ma̱ jun sut queˈrabi resil lin cuanquil ut lin lokˈal. Ut teˈxchˈolob xya̱lal inlokˈal ut incuanquil chiruheb li jalan xtenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut teˈxcˈam chak chixjunileb li ras ri̱tzˈin li cuanqueb saˈ eb li najtil tenamit chokˈ inmayej. Teˈxcˈameb saˈ lin santil tzu̱l aran Jerusalén. Teˈcha̱lk chirix cacua̱y, chirix bu̱r ut chirix camello. Ut teˈcha̱lk ajcuiˈ saˈ carruaje ut saˈ carre̱t. Teˈxcˈameb chak joˈ nak eb laj Israel nequeˈxcˈam saˈ lin templo lix mayej saˈ eb li secˈ li kˈaxtesinbil chi cˈanjelac chicuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cuanqueb saˈ xya̱nkeb li tinsicˈ ruheb re teˈcˈanjelak chokˈ aj tij ut chokˈ aj levita.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ nak ta̱cua̱nk chi junelic li acˈ choxa ut li acˈ ruchichˈochˈ li tinyi̱b, joˈcan ajcuiˈ nak ta̱cua̱nk chi junelic le̱ ralal e̱cˈajol. Ut incˈaˈ ta̱sachk le̱ cˈabaˈ. Cua̱nk ban chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal po teˈcha̱lk chixjunileb li tenamit ut teˈxcuikˈib ribeb chicuu. Rajlal xama̱n saˈ li hiloba̱l cutan tineˈxlokˈoni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈe̱lk ut teˈril lix tibeleb li cristian li xeˈtzˈekta̱nan cue. Ac camenakeb chic. Eb li motzoˈ li nequeˈcˈuxuc re lix tibel incˈaˈ teˈca̱mk, chi moco ta̱chupk li xam li nacˈatoc reheb. Cˈajoˈak xyibaleb ru ta̱cˈutu̱nk chiruheb li tenamit, chan li Ka̱cuaˈ Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-65.html>&larr;</a>&nbsp;&nbsp;<font class=titleType><b>Isaiah (66/66)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
