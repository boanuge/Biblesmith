<html><head><title>
Ezekiel (43/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-42.html>&larr;</a>&nbsp;&nbsp;<font class=titleType><b>Ezekiel (43/48)</b></font>&nbsp;&nbsp;<a href=Simple-Ezekiel-44.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li cui̱nk li quibisoc re li templo quinixcˈam saˈ li oqueba̱l li cuan saˈ li este.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quicuil lix lokˈal li Ka̱cuaˈ lix Dioseb laj Israel li yo̱ chak chi cha̱lc saˈ li este. Quicuabi jun li choki̱nc chanchan nak na-ecˈan li nimaˈ. Ut li ruchichˈochˈ quisakenoˈ xban lix lokˈal li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li visión aˈin chanchan li visión li quicuil nak quichal li Dios chixsachbal ru li tenamit Jerusalén. Ut chanchan li visión li quicuil nak cuanquin chire li nimaˈ Quebar. La̱in quinhupub cuib saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix lokˈal li Dios qui-oc saˈ li templo saˈ li oqueba̱l li cuan saˈ li este.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix musikˈ li Ka̱cuaˈ quinixcuaclesi ut quinixcˈam saˈ li neba̱l li cuan chi saˈ. Aran quicuil nak nujenak li templo riqˈuin lix lokˈal li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut jun li cui̱nk xakxo chincˈatk ut quicuabi nak li Ka̱cuaˈ quia̱tinac chak saˈ li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye cue: —At ralal cui̱nk, aˈan aˈin lix naˈaj lin cˈojariba̱l. Aˈan aˈin xnaˈaj li cuok. La̱in tincua̱nk arin chi junelic saˈ xya̱nkeb li ralal xcˈajol laj Israel. La̱in tintakla̱nk saˈ xbe̱neb chi junelic kˈe cutan. Incˈaˈ chic teˈxmux ru lin cˈabaˈ riqˈuin xlokˈoninquil li jalanil dios. Chi moco laj Israel chi moco lix reyeb teˈxba̱nu li ma̱usilal aˈan. Chi moco teˈxyi̱b saˈ li naˈajej li najt xteram lix jalam u̱ch lix reyeb li queˈcam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li rey queˈxyi̱b li rochocheb chixcˈatk lin templo. Ut lix puertil cuan saˈ xcaˈyaba̱l lix puertil lin templo. Jun tasal ajcuiˈ li tzˈac naramoc re lin templo riqˈuin li rochocheb aˈan. Ut queˈxmux ru lin santil cˈabaˈ nak queˈxba̱nu li ma̱usilal li xicˈ nacuil. Riqˈuin aˈan queˈxchikˈ lin joskˈil. Joˈcan nak quinsach ruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan teˈxjucˈ chi jun aj cua lix jalam u̱ch lix reyeb. Incˈaˈ chic teˈxlokˈoni. Ut la̱in tincua̱nk riqˈuineb chi junelic kˈe cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>At ralal cui̱nk, ta̱cˈut chiruheb laj Israel retalil lin templo re nak teˈxqˈue retal ut teˈxuta̱na̱k xban li ma̱usilal li queˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui teˈxuta̱na̱k xban li ma̱usilal li queˈxba̱nu, la̱at ta̱chˈolob chiruheb li retalil li templo li xinqˈue a̱cue. Ta̱chˈolob chiruheb chanru xyi̱banquil, li puertas li teˈoc ut teˈe̱lk cuiˈ, ut ta̱cˈut chiruheb chanru lix nimal. Ut ta̱chˈolob ajcuiˈ chiruheb chanru xtusbal li cˈaˈak re ru. Ta̱chˈolob chiruheb li chakˈrab. Ta̱tzˈi̱ba retalil chiruheb re teˈril chi us re nak teˈxba̱nu chi tzˈakal re ru chixjunil li xinye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li chakˈrab chirix lin templo: chixjunil li naˈajej li cuan saˈ xbe̱n li tzu̱l ut li cuan chixjun sutam, aˈan santil naˈajej ut kˈaxal lokˈ, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li bisleb li quixbis cuiˈ li templo, aˈan ajcuiˈ li quixbis cuiˈ li artal. Aˈan aˈin lix bisbal li artal. Chixjun sutam li artal cuan jun li rok haˈ media metro xchamal ut media metro ru. Ut chire li rok haˈ cuan lix rambal o̱b xcaˈcˈa̱l centímetros xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oxib tasal li artal. Lix cˈochleba̱l naticla cuan cuiˈ li rok haˈ ut jun metro xteram. Li cˈochleba̱l media metro nim ru chiru lix caˈ tasal li cuib metro xteram. Ut lix caˈ tasal media metro nim ru chiru li rox tasal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rox tasal, aˈan cuib metro xteram. Ut saˈ eb lix xuc li artal xakxo̱queb li xucub.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱ xucu̱t li artal. Cuakib metro rok ut cuakib metro ru li rox tasal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix bisbal li cˈochleba̱l, aˈan cuukub metro rok ut cuukub metro ru. Li rok haˈ li cuan chixjun sutam li artal, aˈan media metro ru. Ut lix rambal li cuan chire, aˈan o̱b xcaˈcˈa̱l centímetro ru. Lix gradas li nequeˈtakeˈ cuiˈ cuan saˈ li este.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li cui̱nk quixye cue: —At ralal cui̱nk, joˈcaˈin xye li nimajcual Dios: Aˈan aˈin le̱ chakˈrabinquil nak acak xeyi̱b li artal. Nak te̱mayeja le̱ cˈatbil mayej, te̱rachrachi lix quiqˈuel li xul saˈ xbe̱n li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱qˈue jun li toro toj sa̱j reheb laj tij re xtzˈa̱manquil xcuybal li ma̱c. Eb laj tij, aˈaneb aj levita xcomoneb li ralal xcˈajol laj Sadoc. Aˈaneb li teˈcˈanjelak chicuu chokˈ aj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱qˈue caˈchˈinak li quicˈ chiruheb li ca̱hib chi xucub li cuan saˈ eb lix xuc li artal. Ta̱qˈue ajcuiˈ saˈ li xuc li cˈochleba̱l saˈ xca̱ pacˈalil li artal ut ta̱qˈue chiru lix rambal li sutsu cuiˈ li artal. Joˈcaˈin nak ta̱santobresi li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan ta̱cˈam li toro li quimayeja̱c re xtzˈa̱manquil xcuybal li ma̱c ut ta̱cˈat chirix li templo saˈ li naˈajej li nequeˈcˈatman cuiˈ li mayejanbil xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuulajak chic tatmayejak re xtzˈa̱manquil xcuybal li ma̱c. Ta̱mayeja jun te̱lom chiba̱t toj sa̱j li ma̱cˈaˈ recˈ. Ut eb laj tij teˈxsantobresi li artal joˈ queˈxba̱nu riqˈuin li toro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak tatrakekˈ xsantobresinquil li artal, ta̱sicˈ ru jun li toro toj sa̱j ut jun li te̱lom carner li ma̱cˈaˈ re̱qˈueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱mayejaheb li toro ut li carner chicuu la̱in. Eb laj tij teˈxqˈue li atzˈam saˈ xbe̱n ut teˈxcˈat chokˈ cˈatbil xmayej re inlokˈoninquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal cutan ta̱qˈue jun li chiba̱t te̱lom re xtzˈa̱manquil xcuybal li ma̱c ut ta̱qˈue ajcuiˈ jun li toro ut jun li te̱lom carner li ma̱cˈaˈ re̱qˈueb. Ta̱ba̱nu chi joˈcan chiru cuukub cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj tij teˈxmayeja li xul aˈan re xsantobresinquil li artal. Chi joˈcaˈin ta̱kˈaxtesi̱k li artal chi jun aj cua chi cˈanjelac re inlokˈoninquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xeˈnumeˈ li cutan aˈin, saˈ li xcuakxak li cutan eb laj tij teˈxtiquib xmayejanquil saˈ xbe̱n li artal li xul li te̱qˈue chokˈ cˈatbil mayej. Ut te̱mayeja li xul re xcˈambal e̱rib saˈ usilal cuiqˈuin. Ut la̱in tincˈul le̱ mayej chi sa saˈ inchˈo̱l, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-42.html>&larr;</a>&nbsp;&nbsp;<font class=titleType><b>Ezekiel (43/48)</b></font>&nbsp;&nbsp;<a href=Simple-Ezekiel-44.html>&rarr;</a>
</td></tr></table>


</body></html>
