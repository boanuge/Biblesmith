<html><head><title>
Deuteronomy (24/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-23.html>&larr;</a>&nbsp;&nbsp;<font class=titleType><b>Deuteronomy (24/34)</b></font>&nbsp;&nbsp;<a href=Simple-Deuteronomy-25.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk tixcˈam junak rixakil ut ta̱sumla̱k riqˈuin, abanan nak ac xsumla riqˈuin incˈaˈ nacuulac chiru xban nak tixqˈue retal nak incˈaˈ us xnaˈleb, naru tixyi̱b junak li hu re tixjach rib riqˈuin. Tixqˈue li hu re li ixk ut ta̱risi saˈ li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac x-el saˈ rochoch li cui̱nk, li ixk naru nasumla cuiˈchic riqˈuin jalan cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui li cui̱nk li ta̱cˈamok re xcaˈ sut xicˈ cuiˈchic naril ut tixyi̱b cuiˈchic lix hu re tixjach rib riqˈuin ut ta̱risi saˈ li rochoch, malaj ut ta̱ca̱mk li cui̱nk aˈan li quicˈamoc cuiˈchic re li ixk,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>li cui̱nk li quicˈamoc re xbe̱n cua incˈaˈ chic naru naxcˈam li ixk aˈan chokˈ rixakil xban nak li ixk aˈan ac xmux rib. Aˈan incˈaˈ nacuulac chiru li Dios. La̱ex incˈaˈ naru te̱sach xlokˈal le̱ naˈaj li tixqˈue e̱re li Dios riqˈuin xba̱nunquil li ma̱c aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru xtaklanquil chi pletic junak li cui̱nk li tojeˈ xsumla, ut ma̱ jun cˈanjel ta̱teneba̱k saˈ xbe̱n. Ta̱cua̱nk ban jun chihab saˈ rochoch re xqˈuebal xsahil xchˈo̱l li rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ te̱cˈul junak li caˈ, chi moco li rukˈ, chokˈ prenda xban nak riqˈuin lix caˈ naxsicˈ lix tumin li cristian re xnumsinquil li cutan junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak li cui̱nk ta̱relkˈa li rech aj Israelil ut tixqˈue joˈ jun lix mo̱s malaj ut naxcˈayi, tento nak ta̱camsi̱k li ani qui-elkˈan re. Tento nak te̱risi saˈ e̱ya̱nk chixjunil li ma̱usilal aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱ba̱nu reheb li saklep rixeb chi tzˈakal re ru chixjunil li nequeˈxye eb laj tij. Tento te̱ba̱nu joˈ xinye reheb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Julticokˈ e̱re li cˈaˈru quixba̱nu li Ka̱cuaˈ le̱ Dios re lix María nak quex-el chak Egipto ut yo̱quex chi xic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱toˈoni li cˈaˈak re ru re le̱ ras e̱ri̱tzˈin, mex-oc saˈ rochoch chixcˈulbal li tˈicr tixqˈue e̱re chokˈ prenda.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Texcana̱k ban chirix cab ut li cui̱nk li xtoˈonin e̱riqˈuin tixcˈam li prenda ut tixqˈue e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui nebaˈ li xtoˈonin e̱riqˈuin, me̱xoc li tˈicr li xqˈue chokˈ prenda chiru jun kˈojyi̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱kˈaxtesi ban lix prenda nak toj ma̱jiˈ na-oc li sakˈe re nak tixtzˈap rib riqˈuin lix tˈicr nak oc re chi cua̱rc. Li cui̱nk tixbantioxi che̱ru ut ta̱cuulak chiru li Ka̱cuaˈ le̱ Dios li cˈaˈru te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Me̱rahobtesiheb le̱ mo̱s nebaˈ li tenkˈa̱c naraj, usta le̱ rech aj Israelil usta jalan xtenamit li cuan saˈ e̱ya̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Te̱toj le̱ mo̱s rajlal cutan nak toj ma̱jiˈ na-oc li sakˈe. Me̱canab chokˈ re cuulaj xban nak nebaˈ ut naraj ru lix tojbal re xnumsinquil li cutan. Ma̱re anchal tixya̱ba xcˈabaˈ li Ka̱cuaˈ xban nak incˈaˈ xe̱toj chi ticto ut saˈ e̱be̱n ta̱cana̱k li ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li naˈbej yucuaˈbej incˈaˈ teˈcamsi̱k xban lix ma̱queb li ralal xcˈajol, chi moco li alal cˈajolbej teˈcamsi̱k xban lix ma̱queb lix naˈ xyucuaˈeb. Li junju̱nk tixtoj rix lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱ba̱nu ma̱usilal reheb li jalaneb xtenamit li cuanqueb saˈ e̱ya̱nk, joˈ eb ajcuiˈ li ma̱cˈaˈ xnaˈ xyucuaˈ. Ut incˈaˈ te̱cˈul chokˈ prenda li rakˈ li xma̱lcaˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chijulticokˈ e̱re nak la̱ex rahobtesinbil mo̱s nak quexcuan chak Egipto ut li Ka̱cuaˈ le̱ Dios qui-isin chak e̱re saˈ li naˈajej aˈan. Joˈcan nak la̱in yo̱quin chixqˈuebal e̱re li chakˈrab aˈin re nak te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak yo̱kex chixsicˈbal li ru le̱ racui̱mk, cui xsach saˈ e̱chˈo̱l jarubak jo̱b le̱ trigo, mexsukˈi chixxocbal. Canabomak ban reheb li jalan xtenamiteb, ut reheb li ma̱cˈaˈ xnaˈ xyucuaˈ, joˈ eb ajcuiˈ li xma̱lcaˈan re nak li Ka̱cuaˈ le̱ Dios texrosobtesi riqˈuin chixjunil li te̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak te̱sicˈ ru li cheˈ olivo, me̱sicˈ xcaˈ sut. Canabomak ban reheb li jalan xtenamiteb, ut reheb li ma̱cˈaˈeb xnaˈ xyucuaˈ, joˈ eb ajcuiˈ li xma̱lcaˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak te̱sicˈ ru li uvas, me̱sicˈ ru xcaˈ sut. Te̱canab ban reheb li jalan xtenamiteb, ut reheb li ma̱cˈaˈeb xnaˈ xyucuaˈ, ut reheb ajcuiˈ li xma̱lcaˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chijulticokˈ e̱re nak quexcuan chak Egipto chokˈ rahobtesinbil mo̱s. Joˈcan nak yo̱quin chixqˈuebal e̱re li chakˈrab aˈin re te̱ba̱nu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-23.html>&larr;</a>&nbsp;&nbsp;<font class=titleType><b>Deuteronomy (24/34)</b></font>&nbsp;&nbsp;<a href=Simple-Deuteronomy-25.html>&rarr;</a>
</td></tr></table>


</body></html>
