<html><head><title>
Psalms (148/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-147.html>&larr;</a>&nbsp;&nbsp;<font class=titleType><b>Psalms (148/150)</b></font>&nbsp;&nbsp;<a href=Simple-Psalms-149.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>¡Lokˈoninbil taxak li Ka̱cuaˈ! Chinima̱k taxak ru li nimajcual Dios aran saˈ choxa. La̱ex li cuanquex saˈ choxa cheqˈuehak taxak xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex ángeles, chelokˈonihak taxak ru li Ka̱cuaˈ. Chenima taxak ru che̱junilex la̱ex, li qˈuila okˈob chi ángel li cuanquex rubel xtakl.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li sakˈe ut li po cheˈxqˈuehak ta xlokˈal li Dios. Cheˈxqˈuehak ta xlokˈal chixjunileb li chahim li nequeˈlemtzˈun.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li cuan chiru choxa cheˈxqˈuehak ta xlokˈal li Ka̱cuaˈ, joˈ ajcuiˈ li chok li cuan chiru choxa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxqˈuehak ta xlokˈal li Ka̱cuaˈ xban nak yal riqˈuin ra̱tin, quixyi̱b chixjunil li cˈaˈru cuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixxakabeb saˈ xnaˈajeb chi junaj cua. Aran teˈcua̱nk chi junelic kˈe cutan xban nak joˈcan yebil xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chinima̱k taxak ru li nimajcual Dios saˈ ruchichˈochˈ. Chixjunileb li xul li cuanqueb saˈ xchamal li palau cheˈxqˈuehak ta xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈxqˈuehak ta xlokˈal li Ka̱cuaˈ li ca̱k, li sakbach, li ratzˈam que ut li xchuˈque, joˈ ajcuiˈ li cak-sut-ikˈ li na-abin chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈxqˈuehak ta xlokˈal li Ka̱cuaˈ eb li ni̱nki tzu̱l ut li cocˈ bol joˈqueb ajcuiˈ li cheˈ li nequeˈu̱chin ut li chacalteˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈxqˈuehak ta xlokˈal li Ka̱cuaˈ chixjunileb li xul, li tu̱laneb joˈ ajcuiˈ li joskˈeb. Cheˈxqˈuehak ta xlokˈal li Ka̱cuaˈ eb li xul li nequeˈrupupic chiru choxa, joˈ ajcuiˈ li nequeˈxjucuqui ribeb chiru chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxnima taxak ru li Ka̱cuaˈ eb li rey ut chixjunileb li tenamit. Cheˈxqˈuehak taxak xlokˈal li Ka̱cuaˈ eb li nequeˈtaklan saˈ ruchichˈochˈ joˈqueb ajcuiˈ laj rakol a̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxnima taxak ru li Dios chixjunileb li sa̱j cui̱nk ut eb li sa̱j ixk, joˈqueb ajcuiˈ li ti̱xil cristian ut eb li cocˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxqˈuehak taxak xlokˈal lix santil cˈabaˈ li nimajcual Dios xban nak caˈaj cuiˈ aˈan li kˈaxal nim xcuanquil. Ut aˈan li kˈaxal lokˈ chiru chixjunil li cuan saˈ choxa joˈ ajcuiˈ saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixnimobresi xcuanquileb laj Israel. Quixqˈueheb xlokˈal li ralal xcˈajol, li sicˈbil ru xban. ¡Lokˈoninbil taxak li Ka̱cuaˈ!</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-147.html>&larr;</a>&nbsp;&nbsp;<font class=titleType><b>Psalms (148/150)</b></font>&nbsp;&nbsp;<a href=Simple-Psalms-149.html>&rarr;</a>
</td></tr></table>


</body></html>
