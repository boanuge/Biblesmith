<html><head><title>
Leviticus (27/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-26.html>&larr;</a>&nbsp;&nbsp;<font class=titleType><b>Leviticus (27/27)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Tat-a̱tinak riqˈuineb laj Israel ut ta̱ye reheb chi joˈcaˈin. Cui junak li cristian naxyechiˈi li cˈaˈak re ru re li Ka̱cuaˈ naru naxtoj riqˈuin tumin li cˈaˈru quixyechiˈi. Aˈan aˈin li joˈ qˈuial tento xtojbal:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui li quiyechiˈi̱c, aˈan cui̱nk li ac xba̱nu junmay chihab toj ta̱cuulak oxcˈa̱l chihab (60) tento xtojbal laje̱b roxcˈa̱l (50) chi tumin plata joˈ xbisbal li tumin re lix tabernáculo li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui li quiyechiˈi̱c, aˈan ixk, tento xtojbal laje̱b xcaˈcˈa̱l (30) chi tumin plata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cui li quiyechiˈi̱c, aˈan chˈina al ut cuan o̱b chihab re nacuulac toj saˈ li junmay chihab, tento xtojbal junmay chi tumin plata. Abanan, cui xkaˈal li quiyechiˈi̱c, tento xtojbal laje̱b chi tumin plata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui li quiyechiˈi̱c, aˈan te̱lom ut cuan jun po re nacuulac toj saˈ li o̱b chihab tento xtojbal o̱b chi tumin plata. Abanan cui xkaˈal, tento xtojbal oxib chi tumin plata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui li jun aˈan cui̱nk ut cuan numenak oxcˈa̱l (60) chihab re, tento xtojbal oˈlaju (15) chi tumin plata. Abanan cui ixk tento xtojbal laje̱b chi tumin plata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui li quiyechiˈin re li Ka̱cuaˈ nebaˈ ut incˈaˈ tixcuy xtojbal, tento nak ta̱cˈamekˈ riqˈuin laj tij. Ut laj tij, aˈan li yal re saˈ xbe̱n joˈ nimal naru tixtoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui li cˈaˈru teˈxyechiˈi, aˈan xul xcomoneb li naqˈueheˈ chokˈ mayej chiru li Ka̱cuaˈ, li xul li qˈuebil re li Ka̱cuaˈ santobresinbilak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li cui̱nk li quixyechiˈi li xul incˈaˈ naru naxjal ru li xul li tixqˈue, usta cha̱bil raj li tixjal usta incˈaˈ. Cui ut naxba̱nu, li cuib chi xul kˈaxtesinbilakeb re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ut li cui̱nk tixqˈue junak li xul xcomon li incˈaˈ naqˈueheˈ chokˈ mayej, tento nak li cui̱nk tixcˈam li xul riqˈuin laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj tij tixye joˈ nimal xtzˈak aˈ yal chanru li xul, ma cha̱bil malaj ut incˈaˈ cha̱bil. Joˈ tixye laj tij, joˈcan ta̱tojekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui li cui̱nk ta̱raj tixlokˈ cuiˈchic li xul aˈan, tixtoj chi tzˈakal lix tzˈak, ut tixqˈue ju̱nk may ral li ju̱nk ciento saˈ xbe̱n lix tzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak naxyechiˈi li rochoch re li Ka̱cuaˈ, laj tij, aˈan li ta̱yehok re joˈ nimal xtzˈak aˈ yal chanru li cab, ma cha̱bil malaj ut incˈaˈ. Joˈ tixye laj tij, joˈcan ta̱tojekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ut li jun li quixyechiˈi li rochoch naraj tixlokˈ cuiˈchic, tento nak tixtoj chi tzˈakal lix tzˈak ut tixqˈue ju̱nk may ral li ju̱nk ciento saˈ xbe̱n lix tzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak naxyechiˈi lix chˈochˈ re li Ka̱cuaˈ, lix tzˈak aˈan aˈ yal joˈ qˈuial li iyaj ta̱oc saˈ li chˈochˈ. Lix tzˈak, aˈan laje̱b roxcˈa̱l (50) chi tumin plata re li cuib ciento riqˈuin junmay litro li cebada.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ut naxyechiˈi lix chˈochˈ saˈ li chihab re sahil chˈo̱lejil, aˈ yal joˈ nimal lix tzˈak, aˈan li tixtoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui naxyechiˈi lix chˈochˈ nak ac xnumeˈ li chihab re sahil chˈo̱lejil, laj tij aˈan li ta̱yehok re joˈ nimal lix tzˈak, aˈ yal jarub chihab toj ta̱cuulak li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui li cui̱nk li quixkˈaxtesi lix chˈochˈ re li Ka̱cuaˈ ta̱raj tixlokˈ cuiˈchic, tento nak tixtoj chi tzˈakal lix tzˈak. Ut tixqˈue ju̱nk may ral li ju̱nk ciento saˈ xbe̱n lix tzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui ut li cui̱nk incˈaˈ tixlokˈ cuiˈchic lix chˈochˈ re tixcol rix, malaj ut ma̱re ta̱cˈayi̱k re jalan cui̱nk, incˈaˈ chic naru tixlokˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ta̱cana̱k libre li chˈochˈ saˈ li chihab re sahil chˈo̱lejil, li chˈochˈ aˈan kˈaxtesinbil re li Ka̱cuaˈ. Ut ta̱cana̱k chokˈ reheb laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak li cui̱nk tixkˈaxtesi re li Ka̱cuaˈ junak li chˈochˈ li quixlokˈ, ut ma̱cuaˈ xcomoneb li quire̱chani riqˈuin lix yucuaˈ,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>laj tij, aˈan li ta̱yehok re joˈ nimal xtzˈak, aˈ yal jarub chihab ta̱cua̱nk riqˈuin toj ta̱cuulak li chihab re sahil chˈo̱lejil. Ut saˈ ajcuiˈ li cutan aˈan li cui̱nk tixtoj lix tzˈak li ac yebil. Ut lix tzˈak li chˈochˈ aˈan kˈaxtesinbil re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li chihab re sahil chˈo̱lejil li chˈochˈ ta̱cana̱k cuiˈchic chokˈ re laj e̱chal re li quicˈayin re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil lix tzˈak li cˈaˈak re ru ta̱qˈuehekˈ aˈ yal chanru li bisleb li nacˈanjelac saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ ani naru tixyechiˈi re li Ka̱cuaˈ li xbe̱n xul li nayoˈla, xban nak aˈan ac re li Ka̱cuaˈ. Usta cuacax, usta carner li xbe̱n li nayoˈla, aˈan re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui aˈan jun li xul li incˈaˈ naqˈueheˈ chokˈ mayej, li cui̱nk naru tixlokˈ cuiˈchic ut tixtoj lix tzˈak li naxye laj tij. Ut tixqˈue ju̱nk may ral li ju̱nk ciento saˈ xbe̱n lix tzˈak li xul. Cui ut li cui̱nk incˈaˈ tixlokˈ, li xul ta̱cˈayi̱k re jalan cui̱nk ut tixtoj li joˈ nimal xtzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan li cˈaˈak re ru kˈaxtesinbil re li Ka̱cuaˈ chi junaj cua incˈaˈ naru xcˈayinquil chi moco naru xlokˈbal, usta cristian, usta xul, usta chˈochˈ, xban nak aˈan ac kˈaxtesinbil chi junaj cua re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cristian ac tenebanbil ca̱mc saˈ xbe̱n incˈaˈ naru ta̱lokˈekˈ re xcolbal rix. Tento nak ta̱camsi̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li junju̱nk saˈ xlaje̱tkil li ru li acui̱mk li na-el saˈ li chˈochˈ, joˈ ajcuiˈ li junju̱nk saˈ xlaje̱tkil li ru li cheˈ re li Ka̱cuaˈ. Ac chˈolchˈo nak aˈan re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk ta̱raj tixlokˈ cuiˈchic chokˈ re, tento tixtoj chi tzˈakal xtzˈak ut tixqˈue ajcuiˈ ju̱nk may ral li ju̱nk ciento saˈ xbe̱n lix tzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li junju̱nk saˈ xlaje̱tkil li queto̱mk, usta cuacax usta carner, re li Ka̱cuaˈ. Nak yo̱ rajlanquileb li xul, li junju̱nk saˈ xlaje̱tkil re li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj e̱chal re li xul incˈaˈ naru tixjal ruheb li xul, chi moco tixqˈue ru̱chileb. Cui ut naxjal ruheb li xul, li cuib chi xul kˈaxtesinbilakeb re li Ka̱cuaˈ ut incˈaˈ chic naru tixlokˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈaneb aˈin li chakˈrab li quixqˈue li Dios reheb laj Israel, li quixqˈue re laj Moisés saˈ li tzu̱l Sinaí.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-26.html>&larr;</a>&nbsp;&nbsp;<font class=titleType><b>Leviticus (27/27)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
