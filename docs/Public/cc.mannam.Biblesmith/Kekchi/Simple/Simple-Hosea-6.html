<html><head><title>
Hosea (6/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-5.html>&larr;</a>&nbsp;&nbsp;<font class=titleType><b>Hosea (6/14)</b></font>&nbsp;&nbsp;<a href=Simple-Hosea-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li tenamit teˈxye: —Kajalak kacˈaˈux ut sukˈi̱ko cuiˈchic riqˈuin li Ka̱cuaˈ. Quixtakla chak li raylal saˈ kabe̱n, abanan anakcuan toxtenkˈa. Coxrahobtesi, abanan anakcuan toxqˈuirtesi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Usta ac xsach ku, abanan tixqˈue cuiˈchic li kayuˈam chiru cuib oxib cutan ut tocua̱nk riqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chikanauhak biˈ ru li Ka̱cuaˈ. Chikaqˈuehak kachˈo̱l chixnaubal ru chi tzˈakal. Chˈolchˈo nak ta̱cˈulu̱nk li Ka̱cuaˈ. Ta̱cˈulu̱nk joˈ nak nachal li cutan rajlal. Ta̱cˈulu̱nk joˈ nak nachal li hab re xtˈakresinquil li chˈochˈ saˈ xkˈehil li a̱uc ut nachal ajcuiˈ mokon re xtˈakresinquil li acui̱mk.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ naxye: —¿Cˈaˈru tinba̱nu e̱riqˈuin la̱ex ralal xcˈajol laj Efraín? Ut, ¿cˈaˈru tinba̱nu e̱riqˈuin la̱ex ralal xcˈajol laj Judá? Le̱ cha̱bilal chanchan li chok chiru li ekˈela, li nacˈameˈ saˈ junpa̱t xban li ikˈ, ut chanchan li xchuˈque li nacuan ekˈela, li nasach saˈ junpa̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak xintaklaheb lin profeta e̱riqˈuin chixyebal resil li rakba a̱tin cha̱lel saˈ e̱be̱n xban le̱ ma̱usilal. Ut riqˈuin li a̱tin x-el chi xtzˈu̱mal cue, tenebanbil li ca̱mc saˈ e̱be̱n. Chanchan nak narepoc li ca̱k nak tinrakok a̱tin saˈ e̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱cˈaˈ aj e nak nequexmayejac chicuu cui incˈaˈ nequex-uxta̱nan u. Ut ma̱cˈaˈ aj e nak nequexcˈatoc xul cui incˈaˈ niquine̱pa̱b chi anchal e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈ quixba̱nu laj Adán nak quixkˈet li cua̱tin, joˈcan ajcuiˈ queˈxba̱nu lin tenamit nak quineˈxtzˈekta̱na.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal nabaleb li cui̱nk yibru xnaˈlebeb saˈ li tenamit Galaad ut nabaleb ajcuiˈ li nequeˈxcamsi ras ri̱tzˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj tij chanchaneb laj e̱lkˈ li nequeˈxmuk ribeb saˈ li be li naxic saˈ li tenamit Siquem re nak teˈxcamsi li cristian nak teˈnumekˈ aran. Nacuulac chiruheb laj tij xba̱nunquil li ma̱usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal yibru li quicuil saˈ xya̱nkeb lin tenamit Israel. Eb li ralal xcˈajol laj Efraín queˈxlokˈoni li yi̱banbil dios ut li ma̱usilal aˈan quixbon rib riqˈuineb chixjunileb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac xinxakab li cutan nak texinqˈue chixtojbal rix le̱ ma̱c la̱ex aj Judá. Abanan ta̱cuulak xkˈehil nak texcuosobtesi cuiˈchic.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-5.html>&larr;</a>&nbsp;&nbsp;<font class=titleType><b>Hosea (6/14)</b></font>&nbsp;&nbsp;<a href=Simple-Hosea-7.html>&rarr;</a>
</td></tr></table>


</body></html>
