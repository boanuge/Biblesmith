<html><head><title>
Leviticus (25/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-24.html>&larr;</a>&nbsp;&nbsp;<font class=titleType><b>Leviticus (25/27)</b></font>&nbsp;&nbsp;<a href=Simple-Leviticus-26.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés saˈ li tzu̱l Sinaí ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye reheb li ralal xcˈajol laj Israel chi joˈcaˈin: Nak tex-oc saˈ li naˈajej li tinqˈue e̱re, tento te̱qˈue chi hila̱nc li chˈochˈ re xqˈuebal xlokˈal li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuakib chihab naru tex-a̱uk saˈ li chˈochˈ ut te̱sabesi ru li acui̱mk uvas ut te̱sicˈ ajcuiˈ li ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan saˈ li xcuuk chihab te̱qˈue chi hila̱nc li chˈochˈ re xqˈuebal xlokˈal li Ka̱cuaˈ. Incˈaˈ tex-a̱uk saˈ li chˈochˈ chi moco te̱sabesi li acui̱mk uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ te̱xoc li ru li trigo li yal nayoˈla xjunes xban li iyaj li natˈaneˈ nak nequexoc ru li acui̱mk. Ut incˈaˈ te̱sabesi li uvas, chi moco te̱sicˈ li ru. Tento nak ta̱hila̱nk li chˈochˈ chiru li chihab aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta incˈaˈ xex-au, abanan ta̱tzˈaklok le̱ tzacae̱mk li ta̱yoˈla̱k yal xjunes. Aˈan li ta̱tzaca la̱at joˈ eb ajcuiˈ chixjunileb la̱ mo̱s, li lokˈbileb joˈ eb ajcuiˈ li incˈaˈ lokˈbileb. Ut aˈan ajcuiˈ li teˈxtzaca li jalaneb xtenamit li cuanqueb saˈ e̱ya̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut aˈan ajcuiˈ teˈxtzaca le̱ queto̱mk ut li xul li cuanqueb saˈ qˈuicheˈ. Chixjunil li ta̱e̱lk saˈ li chˈochˈ chi incˈaˈ aubil, ta̱cˈanjelak chokˈ re le̱ tzacae̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yo̱kex rajlanquileb li chihab chi cuukutk toj retal ta̱cuulak li bele̱b roxcˈa̱l (49) chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li laje̱b xbe li xcuuk li po re li chihab aˈan, te̱ya̱basiheb li trompeta saˈ chixjunil li tenamit. Aˈan li cutan nak nequexninkˈei̱c ut nequexmayejac re xtojbal rix le̱ ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱qˈue xlokˈal li xlaje roxcˈa̱l li chihab (50) xban nak li chihab aˈan santobresinbil ut re jun sahil chˈo̱lejil. Saˈ li chihab aˈan te̱ye resil nak chixjunileb le̱ lokˈbil mo̱s teˈcana̱k libre re nak teˈsukˈi̱k riqˈuineb li rechˈalal. Ut te̱ye ajcuiˈ resil nak eb li queˈxcˈayi xchˈochˈeb teˈre̱chani cuiˈchic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chihab aˈan re jun sahil chˈo̱lejil. Saˈ li chihab aˈan incˈaˈ tex-a̱uk chi moco te̱sicˈ ru li trigo li nayoˈla yal xjunes, chi moco te̱sicˈ ru li uvas li incˈaˈ te̱sabesi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li chihab aˈan re jun sahil chˈo̱lejil ut santobresinbil chokˈ e̱re la̱ex. Ut te̱tzaca ru li acui̱mk li xyoˈla yal xjunes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li chihab aˈin, li re sahil chˈo̱lejil, la̱ex te̱re̱chani cuiˈchic le̱ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui te̱cˈayi le̱ chˈochˈ reheb le̱ rech tenamitil, malaj ut te̱lokˈ e̱chˈochˈ, me̱balakˈi e̱rib chi ribil e̱rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix xtzˈak li chˈochˈ aˈan aˈ yal joˈ najtil ta̱cua̱nk li chˈochˈ riqˈuin li ani ta̱lokˈok re ut aˈ yal jarub sut ta̱e̱lk li racui̱mk saˈ li chˈochˈ aˈan toj ta̱cuulak li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui toj cuan nabal li chihab, toj ta̱cuulak li chihab re sahil chˈo̱lejil, terto xtzˈak li chˈochˈ. Abanan cui incˈaˈ chic qˈui li chihab, cubenak xtzˈak li chˈochˈ xban nak moco nabal sut ta chic teˈkˈolok saˈ li chˈochˈ aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱balakˈi e̱rib chi ribil e̱rib. Chexucua ban cuu la̱in li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheba̱nu chixjunil li chakˈrab li quinqˈue e̱re ut chepa̱b le̱ taklanquil inban re nak ma̱cˈaˈ ta̱chˈiˈchˈiˈi̱nk e̱re saˈ le̱ naˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱e̱lk chi us li acui̱mk saˈ le̱ chˈochˈ ut ta̱cua̱nk chi nabal le̱ tzacae̱mk. Ut texcua̱nk chi tuktu le̱ chˈo̱l saˈ li naˈajej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱re te̱ye, “¿Cˈaˈru takatzaca saˈ xcuuk li chihab cui incˈaˈ naru toa̱uk chi moco ta̱ru̱k takaxoc ru li kacui̱mk saˈ li chihab aˈan?”</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in texcuosobtesi saˈ cuak li chihab re nak ta̱cua̱nk nabal le̱ tzacae̱mk re oxib chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱kex chi a̱uc saˈ li xcuakxak li chihab toj yo̱kex ajcuiˈ chixtzacanquil li xexoc saˈ xcuak li chihab. Ut toj yo̱kex ajcuiˈ chixcuaˈbal li xexoc nak tex-oc cuiˈchic chi kˈoloc saˈ li xbele li chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru te̱cˈayi li chˈochˈ chi junaj cua xban nak cue la̱in. La̱ex yal numelex arin. Chanchanex cuulaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chijulticokˈ e̱re nak nacˈayiman junak chˈochˈ, laj e̱chal re naru tixlokˈ cuiˈchic xcaˈ sut li naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ta̱nebaˈokˈ junak la̱ cuech tenamitil toj retal nak tixcˈayi lix chˈochˈ, tento nak li tzˈakal rechˈalal tixlokˈ cuiˈchic li chˈochˈ re tixcol rix li chˈochˈ li quixcˈayi li rechˈalal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak cui̱nk ma̱cˈaˈ li rechˈalal li ta̱lokˈok re li chˈochˈ, cui tixtau xtumin mokon, ta̱ru̱k tixlokˈ cuiˈchic li naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tixtoj lix tzˈak li chˈochˈ li joˈ qˈuial chic li tento tixtoj. Tixbir rix jarub chihab chic ma̱jiˈ nacuulac li chihab re sahil chˈo̱lejil nak tixcˈul raj cuiˈchic lix naˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui incˈaˈ ta̱ru̱k tixtau lix tumin re tixlokˈ cuiˈchic lix chˈochˈ, li naˈajej aˈan ta̱cana̱k chokˈ re li quilokˈoc re toj ta̱cuula̱k li chihab re sahil chˈo̱lejil. Saˈ li chihab aˈan, li chˈochˈ ta̱kˈaxtesi̱k cuiˈchic re laj e̱chal re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak li cui̱nk tixcˈayi li rochoch li cuan saˈ junak li tenamit sutsu saˈ tzˈac, li cui̱nk aˈan naru naxlokˈ cuiˈchic li rochoch li ac xcˈayi. Chiru li jun chihab naru tixlokˈ cuiˈchic li rochoch.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui incˈaˈ tixlokˈ chiru li jun chihab, incˈaˈ chic naru tixlokˈ cui ta̱numekˈ li jun chihab. Li cab ta̱cana̱k chi junaj cua chokˈ re li ani xlokˈoc re ut reheb li ralal xcˈajol. Incˈaˈ chic ta̱kˈaxtesi̱k saˈ li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan eb li cab li cuanqueb saˈ eb li cocˈ tenamit li moco sutsu̱queb ta saˈ tzˈac, chanchanakeb li cˈaleba̱l. Laj e̱chal re naru tixlokˈ cuiˈchic li cab ut ta̱kˈaxtesi̱k cuiˈchic re saˈ li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirix lix tenamiteb laj levita, joˈcaˈin teˈxba̱nu. Naru teˈxlokˈ cuiˈchic lix naˈajeb yalak jokˈe saˈ li naˈajej li queˈtzˈak eb aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk tixlokˈ li rochoch laj levita, li cui̱nk aˈan tento ta̱e̱lk saˈ li cab nak ta̱cuulak li chihab re sahil chˈo̱lejil xban nak lix tenamiteb aˈan, aˈan li qˈuebil reheb laj levita saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan lix naˈajeb lix queto̱mk li cuan chixjun sutam lix tenamit incˈaˈ naru teˈxcˈayi xban nak li naˈajej aˈan reheb laj levita chi junaj cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak le̱ rech tenamitil ta̱nebaˈokˈ ut tixtzˈa̱ma xtenkˈanquil e̱riqˈuin, tento nak la̱ex te̱tenkˈa re nak ta̱ru̱k ta̱cua̱nk saˈ e̱ya̱nk. Te̱ba̱nu re joˈ nequeba̱nu reheb li jalaneb xtenamit malaj ut li yal numecˈ re, re nak ta̱ru̱k ta̱cua̱nk saˈ e̱ya̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱patzˈ ral li tumin li te̱qˈue chi toˈ re le̱ rech tenamitil chi moco te̱makˈ li cˈaˈru reheb. Qˈuehomak ban xnaˈaj le̱ rech tenamitil saˈ le̱ rochoch. Ut chexucua ru li Ka̱cuaˈ le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Me̱patzˈ ral li tumin li te̱qˈue chi toˈ re le̱ rech tenamitil, chi moco te̱qˈue chi terto lix cua.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in li Ka̱cuaˈ le̱ Dios. La̱in quin-isin chak e̱re saˈ li naˈajej Egipto re nak tinqˈue e̱re li naˈajej Canaán ut re nak la̱inak le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak le̱ rech tenamitil ta̱nebaˈokˈ nak cuan saˈ le̱ rochoch ut tixcˈayi rib chi cˈanjelac chokˈ e̱mo̱s, me̱qˈue saˈ cacuil cˈanjel joˈ junak lokˈbil mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Te̱cˈul joˈ junak tojbil mo̱s malaj ut joˈ jun li jalan xtenamit. Ta̱cˈanjelak che̱ru toj saˈ li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan, li cui̱nk rochbeneb li ralal xcˈajol teˈe̱lk saˈ e̱rochoch ut teˈxic cuiˈchic saˈ xnaˈajeb lix te̱paleb lix xeˈto̱nil yucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel, aˈaneb lin mo̱s la̱in li Ka̱cuaˈ. La̱in quin-isin chak reheb saˈ li naˈajej Egipto. Incˈaˈ naru teˈcˈayi̱k chokˈ lokˈbil mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru textakla̱nk saˈ xbe̱neb saˈ joskˈil. Te̱xucua ban cuu la̱in le̱ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Naru te̱lokˈ le̱ mo̱s, joˈ ixk joˈ cui̱nk, saˈ xya̱nkeb li jalan xtenamiteb li cuanqueb che̱jun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>Naru te̱lokˈ chokˈ e̱mo̱s li jalan xtenamiteb li cuanqueb saˈ e̱ya̱nk. Ut naru ajcuiˈ te̱lokˈ li ralal xcˈajol eb aˈan li teˈyoˈla̱k saˈ le̱ tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb aˈan teˈcana̱k chi cˈanjelac chiruheb le̱ ralal e̱cˈajol chi junelic. Abanan incˈaˈ textakla̱nk chi cau saˈ xbe̱neb le̱ rech tenamitil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>47.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱re junak li jalan xtenamit ta̱biomokˈ saˈ e̱ya̱nk. Ut ma̱re junak aj Israel ta̱nebaˈokˈ ut tixcˈayi rib joˈ mo̱s re li jalan xtenamit li xbiomoˈ malaj ut tixcˈayi rib riqˈuin junak li rechˈalal li jalan xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>48.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xcˈayi rib, toj naru ta̱lokˈekˈ cuiˈchic. Junak li ras malaj li ri̱tzˈin naru nalokˈoc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>49.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rican malaj ut junak li ralal li rican, malaj ut jalan rechˈalal naru tixlokˈ. Malaj ut cui naxtau lix tumin li cui̱nk aˈan naru tixtoj li tumin li quixcˈayi cuiˈ rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>50.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cui̱nk tixbir rix jarub chihab ac xcˈanjelac ut jarub chihab chic ma̱jiˈ nacuulac li chihab re sahil chˈo̱lejil. Ut lix tojbal li tixcˈul, aˈan juntakˈe̱t riqˈuin xtojbal junak li mo̱s.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>51.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui toj nabal li chihab ma̱jiˈ nacuulac li chihab re sahil chˈo̱lejil, tento nak tixtoj nabal aˈ yal joˈ nimal li quitojeˈ cuiˈ nak quilokˈeˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>52.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui yal cuib oxib chihab chic ma̱ nacuulac li chihab re sahil chˈo̱lejil, tixbir rix joˈ nimal tixtoj aˈ yal jarub chihab quicˈanjelac riqˈuin li quilokˈoc re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>53.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj e̱chal re tixba̱nu re joˈ naxba̱nu reheb li mo̱s li xqˈue xcˈanjel re jun chihab. Ut incˈaˈ naru tixrahobtesi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>54.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui incˈaˈ nalokˈeˈ cuiˈchic saˈ eb li cutan aˈan, li cui̱nk rochbeneb li ralal xcˈajol teˈcana̱k libre saˈ li chihab re sahil chˈo̱lejil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>55.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel, aˈaneb lin mo̱s la̱in. Cueheb la̱in. La̱in quin-isin reheb aran Egipto. La̱in li Ka̱cuaˈ lix Dioseb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-24.html>&larr;</a>&nbsp;&nbsp;<font class=titleType><b>Leviticus (25/27)</b></font>&nbsp;&nbsp;<a href=Simple-Leviticus-26.html>&rarr;</a>
</td></tr></table>


</body></html>
