<html><head><title>
1Kings (6/22)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-5.html>&larr;</a>&nbsp;&nbsp;<font class=titleType><b>1Kings (6/22)</b></font>&nbsp;&nbsp;<a href=Simple-1Kings-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li templo quiticla xyi̱banquil nak ac xnumeˈ ca̱hib ciento chihab riqˈuin ca̱cˈa̱l chihab reliqueb laj Israel aran Egipto. Li rey Salomón quixtiquib xyi̱banquil lix templo li Ka̱cuaˈ nak yo̱ xca̱ chihab roquic chokˈ rey saˈ li po Zif, li xcab po re li chihab aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lix templo li Ka̱cuaˈ li quixyi̱b li rey Salomón, aˈan cuan cuukub xcaˈcˈa̱l metro xnajtil rok, ut bele̱b metro xnajtil ru, ut numenak oxlaju metro xnajtil xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈajej li cuan saˈ li oqueba̱l, aˈan bele̱b metro xnajtil rok, joˈ xnimal ru li templo. Ut li xnajtil ru, aˈan numenak ca̱hib metro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón quixqˈue chi yi̱ba̱c xventanil li templo. Ni̱nk li re chi saˈ quixqˈue ut cocˈ li re chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quilajeˈxyi̱b cocˈ cab chi xjun sutam li templo chiru li tzˈac. Queˈxyi̱b ajcuiˈ li cocˈ cab chiru li tzˈac cuan cuiˈ li Lokˈlaj Santil Naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cocˈ cab li queˈxyi̱b oxib tasal xteram. Li xbe̱n tasaleb li cab cuan cuib metro riqˈuin o̱b xcaˈcˈa̱l centímetro xni̱nkal xsaˈ. Li xcab tasaleb li cab cuan cuib metro riqˈuin laje̱b xca̱cˈa̱l centímetro xni̱nkal xsaˈ. Ut li rox tasaleb li cab cuan oxib metro riqˈuin oˈlaju centímetro xni̱nkal xsaˈ. Incˈaˈ mas nim ru li cab queˈxqˈue takˈa re nak incˈaˈ coxinak li tzˈamba chiru li tzˈac re li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈxyi̱b lix templo li Dios, incˈaˈ queˈocsin martillo, chi moco queˈocsin ma̱l, chi moco queˈocsin chˈi̱chˈ xban nak ma̱cˈaˈ cˈaˈru queˈxtoj chiru. Li pec li queˈxyi̱b cuiˈ li templo ac ti̱cobresinbileb ru chi us nak queˈxcˈam chak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix puertil li cocˈ cab re li xbe̱n tasal nacana saˈ li nim re li templo. Ut li takleba̱l li naxic saˈ li xcab ut li rox tasal li cab, aˈan naxkˈoti rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak queˈxchoy xyi̱banquil li templo. Ut queˈxtzˈap li xbe̱n riqˈuin li tzˈalam cheˈ chacalteˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li cocˈ cab li queˈxyi̱b chirix li templo cuib metro riqˈuin o̱b xcaˈcˈa̱l centímetero xteram. Ut lix tzˈambahil li cocˈ cab yi̱banbil riqˈuin li cheˈ chacalteˈ ut nequeˈhilan saˈ xbe̱n li tzˈac re li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Salomón ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Nacuaj a̱tinac a̱cuiqˈuin chirix li templo li xayi̱b. Cui la̱at tatcua̱nk saˈ xya̱lal chicuu ut ta̱ba̱nu joˈ naxye lin chakˈrab ut cui incˈaˈ ta̱kˈet li cua̱tin, la̱in tinqˈue a̱cue chixjunil li quinyechiˈi re laj David la̱ yucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincua̱nk saˈ li templo aˈin saˈ xya̱nkeb laj Israel lin tenamit. Ut incˈaˈ tincanabeb xjuneseb, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Salomón quixchoy xyi̱banquil li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxtzˈap li tzˈac chi saˈ riqˈuin li tzˈalam cheˈ chacalteˈ. Quiticla saˈ chˈochˈ ut quicuulac toj saˈ li tzˈamba. Ut chiru li chˈochˈ queˈxqˈue li tzˈalam cheˈ ciprés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b li Lokˈlaj Santil Naˈajej toj chi saˈ li templo. Bele̱b metro li ru. Queˈxyi̱b li tas riqˈuin li tzˈalam cheˈ chacalteˈ. Quiticla toj takˈa ut quicuulac toj takecˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix nimal li naˈajej li nacana chiru li Lokˈlaj Santil Naˈajej, aˈan cuan cuakxaklaju metro xnajtil rok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil lix saˈ li templo tzˈaptzˈo riqˈuin li tzˈalam cheˈ chacalteˈ. Chiru li cheˈ yi̱banbil lix sahob ru joˈ li ru cheˈ ut li utzˈuˈuj. Tzˈaptzˈo chi us ut ma̱ jun li pec queˈcana chi cutanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey Salomón quixqˈue chi yi̱ba̱c li Lokˈlaj Santil Naˈajej saˈ li templo re tixqˈue cuiˈ lix Lokˈlaj Ca̱x li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Lokˈlaj Santil Naˈajej queˈxyi̱b chak toj chi saˈ li templo. Bele̱b metro xnajtil xteram, bele̱b metro xnajtil rok ut bele̱b metro xnajtil ru. Ut chi saˈ queˈxletz li tzˈakal oro ut queˈxletz ajcuiˈ li tzˈakal oro chiru li artal li yi̱banbil riqˈuin li cheˈ chacalteˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxletz ajcuiˈ li tzˈakal oro chi saˈ chixjunil li templo. Ut queˈxtzˈap li Lokˈlaj Santil Naˈajej riqˈuin cadena yi̱banbil riqˈuin tzˈakal oro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón quixtakla xletzbal li tzˈakal oro saˈ chixjunil li templo. Naticla takˈa ut nacuulac toj takecˈ. Joˈcan ajcuiˈ li artal li cuan chi saˈ li Lokˈlaj Santil Naˈajej. Queˈxletz li tzˈakal oro chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxyi̱b ajcuiˈ riqˈuin li cheˈ olivo cuib li querubines chanchaneb li ángel. Ca̱hib metro riqˈuin media xnajtil xteram li junju̱nk chi querubín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juntakˈe̱t xni̱nkal li xxiqˈueb. Cuib metro riqˈuin o̱b xcaˈcˈa̱l centímetro xni̱nkal li junju̱nk. Ca̱hib metro riqˈuin media xnimal ru chi xcaˈbichal li xicˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ li querubín jun chic. Ca̱hib metro riqˈuin media xnimal. Juntakˈe̱t xni̱nkaleb ut juntakˈe̱t xyi̱banquileb li junju̱nk chi querubín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱hib metro riqˈuin media xnajtil xterameb li junju̱nk chi querubines.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Salomón quixqˈueheb li cuib chi querubines saˈ li Lokˈlaj Santil Naˈajej. Lix xicˈ li jun nocoxtau li tzˈac jun pacˈal. Joˈcan cuiˈchic li jun nocoxixtau li tzˈac jun pacˈal chic. Ut lix xiqˈueb jun pacˈal chic nequeˈxcˈul rib saˈ xyi li Lokˈlaj Santil Naˈajej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxletz oro chirixeb li cuib chi querubines.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b ajcuiˈ xsahob ru li templo chiruheb li tzˈac joˈ chi saˈ joˈ chirix. Chanchaneb li querubín ut li cheˈ palmera joˈ ajcuiˈ li utzˈuˈuj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxqˈue ajcuiˈ li oro chiru li cheˈ li queˈxqˈue chiru chˈochˈ, joˈ chi saˈ joˈ chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li puerta li queˈxqˈue saˈ li oqueba̱l re li Santil Naˈajej, aˈan yi̱banbil riqˈuin li cheˈ olivo. Ut li cheˈ li nachapoc re li puerta, aˈan o̱b xucu̱t queˈxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cuib chi puerta yi̱banbil riqˈuin li cheˈ olivo ut qˈuebil xsahob ru chiruheb yi̱banbil riqˈuin querubines, palmeras ut utzˈuˈuj. Ut queˈxletz oro chiruheb lix sahob ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxqˈue ajcuiˈ li cheˈ li nachapoc re lix puertil li templo. Queˈxyi̱b chi ca̱ xucu̱t riqˈuin li cheˈ olivo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b riqˈuin li cheˈ ciprés cuib li puertas cuib pere̱l ru. Li ca̱hib pere̱l nequeˈecˈan saˈ xnaˈajeb. Naru xtebal li cuib pere̱l malaj ut li ca̱hib pere̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxqˈue ajcuiˈ xsahob ruheb li puertas yi̱banbil riqˈuin querubines, palmeras, ut utzˈuˈuj. Ut queˈxletz oro chiruheb lix sahob ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxyi̱b li neba̱l li cuan chiru li templo. Queˈxyi̱b li tzˈac riqˈuin li pec ti̱cobresinbil ru chi us. Oxib tzol li pec ut jun tzol li cheˈ chacalteˈ queˈxqˈue saˈ xbe̱n li pec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li po Zif queˈxqˈue lix cimiento lix templo li Ka̱cuaˈ nak ac yo̱ xca̱ chihab roquic chokˈ rey laj Salomón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac yo̱ junlaju chihab roquic chokˈ rey laj Salomón, queˈxchoy xyi̱banquil lix templo li Ka̱cuaˈ saˈ li po Bul saˈ li xcuakxak po re li chihab aˈan. Chiru cuukub chihab queˈxyi̱b li templo. Queˈxyi̱b chixjunil chi tzˈakal re ru joˈ quiyeheˈ reheb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-5.html>&larr;</a>&nbsp;&nbsp;<font class=titleType><b>1Kings (6/22)</b></font>&nbsp;&nbsp;<a href=Simple-1Kings-7.html>&rarr;</a>
</td></tr></table>


</body></html>
