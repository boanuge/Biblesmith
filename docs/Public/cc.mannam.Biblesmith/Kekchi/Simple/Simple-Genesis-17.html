<html><head><title>
Genesis (17/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-16.html>&larr;</a>&nbsp;&nbsp;<font class=titleType><b>Genesis (17/50)</b></font>&nbsp;&nbsp;<a href=Simple-Genesis-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac bele̱laju roˈcˈa̱l (99) chihab cuan re laj Abram, li Ka̱cuaˈ Dios quixcˈutbesi rib chiru ut quixye re: —La̱in li Ka̱cuaˈ Dios li kˈaxal nim incuanquil. Chatcua̱nk saˈ xya̱lal chicuu ut ti̱cak a̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinxakab xcuanquil li contrato li xinba̱nu a̱cuiqˈuin. La̱in tinqˈue chi qˈuia̱nc la̱ cualal a̱cˈajol, chan li Ka̱cuaˈ Dios re laj Abram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Abram quicuikˈla ut quixxulub lix jolom saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixye ajcuiˈ re laj Abram: —Li contrato li tinba̱nu a̱cuiqˈuin, aˈan aˈin: La̱at tat-oc chokˈ xxeˈto̱nil yucuaˈeb nabaleb chi tenamit, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Anakcuan ma̱cuaˈ chic aj Abram la̱ cˈabaˈ. Aj Abraham chic a̱cˈabaˈ xban nak xatinqˈue chokˈ xxeˈto̱nil yucuaˈeb li qˈuila tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l nak tebinqˈue chi qˈuia̱nc la̱ cualal a̱cˈajol. Nabalak le̱ tenamit ut teˈcua̱nk ajcuiˈ le̱ rey saˈ le̱ tenamit chixju̱nkaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junelic ta̱cua̱nk xcuanquil li contrato li xinba̱nu a̱cuiqˈuin joˈ ajcuiˈ riqˈuineb la̱ cualal a̱cˈajol. La̱in la̱ Dios la̱at, ut la̱in ajcuiˈ xDioseb la̱ cualal a̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li chˈochˈ Canaán li cuancat cuiˈ anakcuan tinqˈue a̱cue ut eb la̱ cualal a̱cˈajol teˈe̱chani̱nk re chi junaj cua. La̱inak lix Dioseb chixjunileb la̱ cualal a̱cˈajol, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixye ajcuiˈ re laj Abraham: —Tento nak la̱at ta̱ba̱nu li contrato cuiqˈuin la̱in. Joˈcan ajcuiˈ teˈxba̱nu la̱ cualal a̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at ta̱ba̱nu li cˈaˈru tinye a̱cue. Joˈcan ajcuiˈ teˈxba̱nu chixjunileb la̱ cualal a̱cˈajol. Ut aˈan aˈin li tinye e̱re. Li junju̱nk chi cui̱nk saˈ e̱ya̱nk, tento nak teˈxcˈul li circuncisión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li circuncisión aˈan aˈin: Ta̱setma̱nk caˈchˈinak xtzˈu̱mal ruˈuj xtzˈejcual li cui̱nk. Ta̱ba̱nu aˈin chokˈ retalil li contrato li xkaba̱nu chi kibil kib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li junju̱nk chi cˈulaˈal te̱lom tixcˈul li circuncisión nak cua̱nk cuakxakib cutan xyoˈlajic. Aˈin lin chakˈrab li ta̱ticla̱k anakcuan ut ta̱uxma̱nk chalen. Joˈcan ta̱uxma̱nk reheb chixjunileb li cocˈ te̱lom saˈ xya̱nkeb la̱ cualal a̱cˈajol joˈ eb ajcuiˈ la̱ lokˈbil mo̱s usta jalan xtenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tento nak chixjunileb la̱ cualal a̱cˈajol teˈxcˈul li circuncisión. Joˈcan ajcuiˈ eb la̱ mo̱s cui̱nk. Chi joˈcaˈin ta̱cana̱k jun retalil riqˈuin le̱ tzˈejcual. Aˈan retalil li contrato li xkaba̱nu chi kibil kib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui junak cui̱nk incˈaˈ tixcˈul li circuncisión, aˈan tzˈekta̱nanbilak xban nak aˈan xkˈet lin chakˈrab, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Dios quixye ajcuiˈ re laj Abraham: —Anakcuan ma̱cuaˈak chic xSarai xcˈabaˈ la̱ cuixakil; xSara chic ta̱qˈuema̱nk chokˈ xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in tincuosobtesi lix Sara. Ut ta̱cua̱nk la̱ cualal riqˈuin. Relic chi ya̱l tincuosobtesi aˈan. Lix Sara ta̱cua̱nk nabaleb li ralal xcˈajol. Aˈan ta̱oc chokˈ xnaˈeb nabal chi tenamit li toj teˈyoˈla̱k mokon. Li ralal xcˈajol lix Sara teˈoc chokˈ xreyeb li tenamit, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Abraham quicuikˈla ut quixxulub lix jolom saˈ chˈochˈ ut qui-oc chi seˈec. Laj Abraham quixye saˈ xchˈo̱l: —¿Ma kˈaxal ya̱l ta cuiˈ nak ta̱cua̱nk junak cualal nak ac xinba̱nu li jun ciento chihab? Ut lix Sara, ¿ma ta̱cua̱nk ta biˈ junak lix cˈulaˈal nak ac xba̱nu li laje̱b roˈcˈa̱l (90) chihab? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Abraham quixye re li Dios, —Usan cui laj Ismael tixcˈul li usilal a̱cuiqˈuin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye re laj Abraham: —Ac xinye a̱cue nak lix Sara ta̱cua̱nk lix cˈulaˈal. Aj Isaac ta̱qˈue chokˈ xcˈabaˈ. La̱in tinba̱nu ajcuiˈ lin contrato chi junelic riqˈuin aˈan joˈ ajcuiˈ riqˈuineb li ralal xcˈajol, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Xcuabi cˈaˈru xaye chirix laj Ismael. Matcˈoxlac. Tincuosobtesi ajcuiˈ aˈan. Aˈan ta̱cua̱nk ajcuiˈ nabal li ralal xcˈajol. Laj Ismael ta̱cua̱nk cablaju li ralal. Ni̱nkakeb xcuanquil saˈ lix tenamiteb ut nimak ajcuiˈ lix tenamiteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan lin contrato junelic cua̱nk riqˈuin laj Isaac. Aˈan la̱ cualal li ta̱cua̱nk riqˈuin lix Sara chiru li chihab jun, chan li Dios re laj Abraham.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quirakeˈ chi a̱tinac, li Ka̱cuaˈ Dios qui-el riqˈuin laj Abraham.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ ajcuiˈ li cutan aˈan laj Abraham quixset lix tzˈu̱mal ruˈuj xtzˈejcual laj Ismael. Chi joˈcaˈin quixba̱nu li circuncisión reheb lix mo̱s li queˈyoˈla saˈ rochoch. Ut quixba̱nu ajcuiˈ reheb lix lokˈbil mo̱s. Saˈ li cutan aˈan qui-uxman chixjunil joˈ quiyeheˈ re xban li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bele̱laju roˈcˈa̱l (99) chihab cuan re laj Abraham nak quixcˈul lix circuncisión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oxlaju chihab cuan re laj Ismael nak quixcˈul lix circuncisión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan aˈan queˈxcˈul li circuncisión laj Abraham ut laj Ismael li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb lix mo̱s cui̱nk li queˈyoˈla saˈ rochoch laj Abraham queˈxcˈul li circuncisión, joˈ eb ajcuiˈ li lokˈbil mo̱s li jalan xtenamiteb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-16.html>&larr;</a>&nbsp;&nbsp;<font class=titleType><b>Genesis (17/50)</b></font>&nbsp;&nbsp;<a href=Simple-Genesis-18.html>&rarr;</a>
</td></tr></table>


</body></html>
