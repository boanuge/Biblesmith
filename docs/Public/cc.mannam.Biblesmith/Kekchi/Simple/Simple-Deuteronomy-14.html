<html><head><title>
Deuteronomy (14/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-13.html>&larr;</a>&nbsp;&nbsp;<font class=titleType><b>Deuteronomy (14/34)</b></font>&nbsp;&nbsp;<a href=Simple-Deuteronomy-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex ralal xcˈajol li Ka̱cuaˈ le̱ Dios. Joˈcan nak incˈaˈ te̱set le̱ tibel xban xrahil e̱chˈo̱l chirix junak camenak, chi moco te̱jo le̱ rismal li cuan saˈ xbe̱n le̱ pe̱quem.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex jun santil tenamit chiru li Ka̱cuaˈ le̱ Dios. Saˈ xya̱nkeb chixjunileb li xni̱nkal ru tenamit li cuanqueb saˈ ruchichˈochˈ li Dios quixsicˈ e̱ru ut la̱ex li tenamit li kˈaxal lokˈ saˈ xya̱nkeb li jun chˈo̱l chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ te̱tzaca li cˈaˈru tzˈekta̱nanbil xban li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈaneb aˈin li xul li naru te̱tzaca xtibel: li bo̱yx, li carner, li chiba̱t,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>ut li qˈuila pa̱y ru li quej ut li yuc, joˈ ajcuiˈ li carner li nacuan saˈ qˈuicheˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Naru te̱tzaca xtibel li xul li jun ajcuiˈ lix xala rok ut cuib rixiˈij, li nequeˈxhab xcuaheb xcaˈ sut.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naru te̱tzaca li xul li incˈaˈ nequeˈxhab xcuaheb xcaˈ sut ut ma̱cˈaˈ cuib rixiˈij. Incˈaˈ naru nequetzaca li camello, chi moco li imul, chi moco li tejón xban nak usta nequeˈxhab xcuaheb xcaˈ sut, abanan moco cuib ta li rixiˈij. Incˈaˈ naru te̱tzaca xtibel li xul aˈan xban nak muxbil ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ li a̱k. Incˈaˈ naru nequetzaca xban nak usta cuib li rixiˈij, abanan incˈaˈ nequeˈxhab xcuaheb xcaˈ sut. Incˈaˈ naru te̱tzaca xtibel chi moco naru te̱chˈeˈ cui camenak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut xcomoneb li xul li cuanqueb saˈ li palau ut saˈ eb li nimaˈ, naru nequetzaca li car li cuanqueb xxicˈ ut li cuan xta rixeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ma̱cˈaˈ xxicˈ ut ma̱cˈaˈ xta rix incˈaˈ naru nequetzaca xban nak muxbil ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb li xul li nequeˈrupupic naru xtzacanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li incˈaˈ naru nequetzaca, aˈaneb aˈin: laj tˈiu, li soˈsol li kˈek rix, ut li soˈsol li cak rix,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>li cˈuch li kˈek rix joˈ ajcuiˈ li cak rix ut li cˈaˈ chic ru chi cˈuchil,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>ut li qˈuila pa̱y ru li tzˈok,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>li nimla xul avestruz, ut li cuarom ut li jotz,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>li qˈuila pa̱y ru li cuarom ut li qˈuila pa̱y ru li jotz,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>li pelícano, ut li qˈuila pa̱y ru li cuarom,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>li cigueña, li sakiquil, li abubilla, joˈ ajcuiˈ li sotzˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naru te̱tzaca li cocˈ xul li nequeˈrupupic ut nequeˈxmululi ribeb, insecto xcˈabaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cuanqueb xul li nequeˈrupupic naru te̱tzaca.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ naru te̱tzaca xtibel li xul li nacam yal xjunes. Naru te̱qˈue reheb li jalaneb xtenamit li cuanqueb saˈ e̱ya̱nk ut eb aˈan naru teˈxtzaca. Malaj ut naru te̱cˈayi reheb li jalan xtenamit li yo̱queb chi numecˈ saˈ le̱ naˈaj. Incˈaˈ naru te̱tzaca xtibel li xul aˈan xban nak la̱ex jun santil tenamit chiru li Ka̱cuaˈ le̱ Dios. Ut me̱chik xtibel li chˈina chiba̱t saˈ xyaˈal xtuˈ lix naˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rajlal chihab tento nak te̱qˈue re li Ka̱cuaˈ li junju̱nk saˈ xlaje̱tkil li ru le̱ racui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut texxic saˈ li naˈajej li sicˈbil ru xban li Ka̱cuaˈ bar te̱lokˈoni cuiˈ. Ut aran chiru li Ka̱cuaˈ te̱tzaca li junju̱nk saˈ xlaje̱tkil li ru le̱ racui̱mk, li acˈ vino ut li aceite joˈ ajcuiˈ li xbe̱n ral le̱ cuacax ut li xbe̱n ral le̱ carner. Te̱ba̱nu chi joˈcan re nak te̱tzol e̱rib chixxucuanquil ru li Ka̱cuaˈ le̱ Dios chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan, cui kˈaxal najt cuan li naˈajej li quixsicˈ ru li Dios re te̱lokˈoni cuiˈ, ut cui incˈaˈ naru xcˈambal le̱ mayej toj aran xban xnajtil,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>naru te̱jal ru le̱ mayej riqˈuin tumin. Ut li tumin aˈan te̱cˈam saˈ li naˈajej li quixsicˈ ru li Dios re te̱lokˈoni cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chiru li tumin aˈan te̱lokˈ li cˈaˈru te̱raj chokˈ re le̱ mayej. Naru te̱lokˈ li cuacax, li carner, li vino, malaj ut jalan ucˈa ac xchˈamoˈ. Ut la̱ex rochbeneb le̱ jun cablal textzaca̱nk aran chiru li Ka̱cuaˈ ut ta̱sahokˈ saˈ e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut julticokˈ e̱re xqˈuebal reheb laj levita li cuanqueb saˈ le̱ tenamit xban nak eb aˈan incˈaˈ xeˈxcˈul lix chˈochˈ joˈ nak xecˈul la̱ex.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rajlal ox ox chihab, nak rakecˈ re li chihab, te̱cˈam li junju̱nk saˈ xlaje̱tkil chixjunil li ru le̱ racui̱mk re xcˈulanquil saˈ le̱ tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tzacae̱mk aˈin reheb laj levita xban nak incˈaˈ xeˈxcˈul lix chˈochˈeb. Ut reheb ajcuiˈ li jalaneb xtenamit, li ma̱cˈaˈ xnaˈ xyucuaˈ ut reheb ajcuiˈ li xma̱lcaˈan li cuanqueb saˈ le̱ tenamit. Eb aˈan ta̱ru̱k teˈtzaca̱nk toj ta̱cˈojla̱k xchˈo̱leb. Ut li Ka̱cuaˈ le̱ Dios texrosobtesi re nak us tex-e̱lk riqˈuin chixjunil li cˈaˈru te̱ba̱nu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-13.html>&larr;</a>&nbsp;&nbsp;<font class=titleType><b>Deuteronomy (14/34)</b></font>&nbsp;&nbsp;<a href=Simple-Deuteronomy-15.html>&rarr;</a>
</td></tr></table>


</body></html>
