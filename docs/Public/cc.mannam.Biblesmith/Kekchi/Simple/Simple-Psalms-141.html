<html><head><title>
Psalms (141/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-140.html>&larr;</a>&nbsp;&nbsp;<font class=titleType><b>Psalms (141/150)</b></font>&nbsp;&nbsp;<a href=Simple-Psalms-142.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>At nimajcual Dios, cha̱cuu la̱at yo̱quin chixtzˈa̱manquil intenkˈanquil. Chasume taxak chi junpa̱t li cˈaˈru nintzˈa̱ma cha̱cuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chicuulak taxak a̱cuiqˈuin lin tij joˈ nak nacuulac a̱cuiqˈuin xbo̱c li incienso. La̱in nintaksi li cuukˈ chi tijoc cha̱cuu. Ta̱cˈul taxak joˈ jun li mayej li naqˈueman chiru li ecuu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>At nimajcual Dios, china̱tenkˈa re nak incˈaˈ tinye li incˈaˈ us. China̱tenkˈa re nak incˈaˈ tinpaltok riqˈuin li cˈaˈru ninye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>China̱tenkˈa re nak incˈaˈ ta̱xic inchˈo̱l chirix li incˈaˈ us. Incˈaˈ taxak tinba̱nu li ma̱usilal li nequeˈxba̱nu li incˈaˈ useb xnaˈleb. Ut incˈaˈ taxak tincua̱nk saˈ lix ninkˈeheb li nequeˈxba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal us chokˈ cue nak junak ti̱c xchˈo̱l tinixkˈus. Chanchan tixqˈue sununquil ban saˈ injolom. Usta tineˈxkˈus, la̱in incˈaˈ ra tincuecˈa. La̱in junelic yo̱kin chi tijoc re nak incˈaˈ ta̱cana̱k yal chi joˈcan li ma̱usilal li yo̱queb chixba̱nunquil li incˈaˈ useb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li nequeˈtaklan saˈ xbe̱neb li incˈaˈ useb xnaˈleb toj saˈ xbe̱n li pec teˈcutekˈ chak nak teˈsachekˈ ruheb. Toj aran teˈxqˈue retal li tenamit nak ya̱l li cˈaˈru quinye reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈsachekˈ ta ruheb chi junaj cua ut chicutekˈ ta lix bakeleb yalak bar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in junelic cau inchˈo̱l a̱cuiqˈuin, at Ka̱cuaˈ. La̱at li nacatcoloc cue. Incˈaˈ taxak tina̱canab injunes re nak incˈaˈ tineˈxcamsi li incˈaˈ useb xnaˈleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>China̱col taxak chiruheb li xicˈ nequeˈiloc cue. Mintˈaneˈ taxak saˈ li raˈal li queˈxqˈue re inchapbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan eb ta ajcuiˈ cheˈtˈanekˈ saˈ li raˈal li queˈxqˈue re inchapbal. China̱tenkˈa re nak tinnumekˈ chiruheb chi ma̱cˈaˈ tincˈul.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-140.html>&larr;</a>&nbsp;&nbsp;<font class=titleType><b>Psalms (141/150)</b></font>&nbsp;&nbsp;<a href=Simple-Psalms-142.html>&rarr;</a>
</td></tr></table>


</body></html>
