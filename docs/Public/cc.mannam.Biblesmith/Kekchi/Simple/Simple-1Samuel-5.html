<html><head><title>
1Samuel (5/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-4.html>&larr;</a>&nbsp;&nbsp;<font class=titleType><b>1Samuel (5/31)</b></font>&nbsp;&nbsp;<a href=Simple-1Samuel-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈre̱chani li Lokˈlaj Ca̱x eb laj filisteo, queˈel aran Eben-ezer ut queˈxcˈam toj saˈ li tenamit Asdod.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxcˈam li Lokˈlaj Ca̱x saˈ li rochoch laj Dagón lix dioseb ut queˈxqˈue chixcˈatk lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ cuulajak chic eb li cuanqueb Asdod queˈcuulac aran ut queˈxtau lix dioseb tˈantˈo saˈ chˈochˈ chiru li Lokˈlaj Ca̱x. Queˈxcuaclesi laj Dagón ut queˈxxakab cuiˈchic saˈ xnaˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan jun chic eb laj Asdod queˈcuulac cuiˈchic aran ut queˈxtau cuiˈchic laj Dagón tˈantˈo saˈ chˈochˈ chiru lix Lokˈlaj Ca̱x li Ka̱cuaˈ. Tokol lix cux ut tokoleb ajcuiˈ li rukˈ chi xcabichal ut cuanqueb aran chiru li oqueba̱l re li ochoch. Caˈaj chic lix nimal quicana chi incˈaˈ quijoreˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak quijoreˈ laj Dagón, chalen toj anakcuan aran saˈ li tenamit Asdod nequeˈoc chi piscˈonbil saˈ li oqueba̱l re li rochoch laj Dagón eb laj tij ut eb li nequeˈlokˈonin re li yi̱banbil dios aˈan. Incˈaˈ nequeˈraj nequeˈxyekˈ li bar quinak cuiˈ nak quitˈaneˈ lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixqˈueheb chixtojbal lix ma̱queb li cuanqueb Asdod. Quixtakla chak jun li yajel saˈ xbe̱neb. Ut nabal li tumor qui-el saˈ lix tibeleb. Ut qui-el ajcuiˈ saˈ xtibeleb li cuanqueb chi xjun sutam li tenamit Asdod.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb li cuanqueb saˈ li tenamit Asdod queˈxye: —Incˈaˈ naru ta̱cana̱k arin lix Lokˈlaj Ca̱x lix Dioseb laj Israel. Kˈaxal cau li raylal xqˈue saˈ kabe̱n lix Dioseb aˈan ut saˈ xbe̱n ajcuiˈ laj Dagón li kadios, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxtakla resil riqˈuineb li nequeˈtaklan saˈ xbe̱neb laj filisteos ut queˈxpatzˈ reheb: —¿Cˈaˈru takaba̱nu riqˈuin lix Lokˈlaj Ca̱x lix Dioseb laj Israel? chanqueb. Eb aˈan queˈchakˈoc ut queˈxye: —Cˈamomak saˈ li tenamit Gat, chanqueb. Ut queˈxcˈam li Lokˈlaj Ca̱x aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac cuan chic aran li Lokˈlaj Ca̱x, li Dios quixqˈue jun nimla raylal saˈ xbe̱neb li cuanqueb saˈ li tenamit Gat. Ut nabal li tumor queˈel saˈ lix tibeleb li cristian, joˈ ni̱nk, joˈ cocˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak queˈxtakla li Lokˈlaj Ca̱x saˈ li tenamit Ecrón. Eb li cuanqueb aran queˈxucuac. Japjo̱queb re chixyebal: —Xeˈxtakla chak arin lix Lokˈlaj Ca̱x lix Dios eb laj Israel re kacamsinquil la̱o ut eb li katenamit, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak queˈxtakla xchˈutubanquileb chixjunileb li nequeˈtaklan saˈ xbe̱neb laj filisteos ut queˈxye reheb: —Taklahomak saˈ xnaˈaj lix Lokˈlaj Ca̱x lix Dios eb laj Israel. Incˈaˈ nakaj nak toxcamsi la̱o ut li katenamit, chanqueb. Cˈajoˈ nak yo̱queb chi xucuac xban nak yalak bar yo̱queb chi ca̱mc xban nak yo̱ xjoskˈil li Dios saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li incˈaˈ queˈcam, ra cuanqueb xbaneb li tumor li queˈel saˈ xtibeleb. Yo̱queb chixjapbal reheb xban li raylal yo̱queb chixcˈulbal. Ut quicuulac toj saˈ choxa lix ya̱beb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-4.html>&larr;</a>&nbsp;&nbsp;<font class=titleType><b>1Samuel (5/31)</b></font>&nbsp;&nbsp;<a href=Simple-1Samuel-6.html>&rarr;</a>
</td></tr></table>


</body></html>
