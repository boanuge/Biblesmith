<html><head><title>
Ezekiel (1/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Ezekiel (1/48)</b></font>&nbsp;&nbsp;<a href=Simple-Ezekiel-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in laj Ezequiel laj tij. La̱in jun saˈ xya̱nkeb laj Israel li queˈchapeˈ ut queˈcˈameˈ saˈ li naˈajej Babilonia. Cocˈameˈ chire li nimaˈ Quebar. O̱b cutan chic xticlajic xca̱ li po re li laje̱b xcaˈcˈa̱l chihab nak li Dios quixcˈutbesiheb li visión chicuu. Quiteli li choxa chicuu nak quicuil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ac o̱b chihab xcˈambal li rey Joaquín aran Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li chihab aˈan, saˈ li roˈ xbe li xca̱ po nak cuanquin saˈ xchˈochˈeb laj Babilonia chire li nimaˈ Quebar quicuabi nak li Ka̱cuaˈ quia̱tinac cuiqˈuin la̱in li ralal laj Buzi. Chanchan nak quixqˈue li rukˈ saˈ inbe̱n nak quicuecˈa lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuil nak yo̱ chak chi cha̱lc saˈ li norte jun cacuil ikˈ. Li ikˈ aˈan yo̱ chak chixcˈambal jun li chok sutsu riqˈuin xam ut nalemtzˈun. Chanchan yo̱ chi repoc joˈ nak narepoc li ca̱k. Ut saˈ li chok nacˈutun jun li xam ut saˈ li xam cuan jun li nalemtzˈun joˈ li kˈan chˈi̱chˈ bronce.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li xam queˈcˈutun ca̱hib li chanchaneb ángel yoˈyo̱queb. Chanchan nequeˈiloc cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixju̱nkaleb cuanqueb ca̱hib li riloba̱l ut ca̱hib lix xiqˈueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut lix tzelequeb ti̱queb ut li rokeb chanchan rokeb li cuacax ut nalemtzˈun joˈ li kˈan chˈi̱chˈ bronce.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rubeleb lix xicˈ ca̱hib cuan li rukˈeb chanchan rukˈeb cui̱nk. Chixju̱nkaleb ca̱ ca̱ li riloba̱leb ut ca̱ ca̱ lix xiqˈueb saˈ xca̱ pacˈalileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequeˈxcˈul ribeb lix xiqˈueb chi ribileb rib. Ut nak nequeˈbe̱c incˈaˈ nequeˈxic chirix. Ti̱c ban chiru nequeˈxic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nequeˈiloc li ca̱hib chi riloba̱l li junju̱nk chi ángel: Li cuan chiruheb, aˈan chanchan na-iloc cui̱nk. Li cuan saˈ lix nimeb, aˈan chanchan na-iloc cakcoj. Ut li cuan saˈ lix tzˈeheb, aˈan chanchan na-iloc bo̱yx. Ut li cuan chirixeb, aˈan chanchan na-iloc tˈiu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut helho ruheb lix xiqˈueb saˈ xbe̱neb chi xju̱nkaleb. Cuib lix xiqˈueb nequeˈxcˈul ribeb ut riqˈuin li cuib chic nequeˈxtzˈap rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nequeˈbe̱c chi xju̱nkaleb ti̱c chiruheb nequeˈxic. Nequeˈxic bar nequeˈcˈameˈ cuiˈ xban lix musikˈ. Incˈaˈ tento nak toj teˈxsukˈisi ribeb nak nequeˈbe̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ca̱hib li yoˈyo̱queb li chanchaneb ángel aˈan queˈcˈutun saˈ li visión joˈ li ru xam li yo̱ xxamlel. Cuan li xam chanchan yo̱ chi be̱c saˈ xya̱nkeb ut nalemtzˈun ut saˈ li xam narepoc li ca̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li ca̱hib li chanchaneb ángel nequeˈchal nequeˈxic saˈ junpa̱t joˈ nak narepoc li ca̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak yo̱quin chirilbaleb li ca̱hib li chanchaneb ángel quicuil ajcuiˈ ca̱hib li rueda saˈ ruchichˈochˈ. Junju̱nk li rueda cuan chixcˈatkeb li junju̱nk li chanchaneb ángel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ca̱hib chi rueda juntakˈe̱teb xyi̱banquileb. Eb li rueda aˈan nequeˈlemtzˈun chanchan li cha̱bil pec crisólito. Ut eb li ruedas aˈan quicuil chanchan nak cuan chic jun li rueda chi saˈ li jun chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xca̱ pacˈalil nequeˈxic li ruedas aˈan. Nak nequeˈxic incˈaˈ nequeˈxsukˈisi ribeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li chˈi̱chˈ li sursu li cuan chiru li rueda cuan nabal xnakˈeb ru saˈ li ca̱hib chi rueda. Xiu xiu rilbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak nequeˈbe̱c li ca̱hibeb li chanchaneb ángel, nequeˈbe̱c ajcuiˈ li ruedas rochbeneb. Ut nak eb li chanchaneb ángel nequeˈcuacli, eb li ruedas nequeˈcuacli ajcuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li chanchaneb ángel beresinbileb xban lix musikˈ ut nequeˈxic bar nequeˈcˈameˈ cuiˈ. Ut eb li ruedas nequeˈxic bar nequeˈxic cuiˈ li chanchaneb ángel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nequeˈbe̱c li chanchaneb ángel, nequeˈbe̱c ajcuiˈ li ruedas. Ut nak nequeˈxakli, nequeˈxakli ajcuiˈ li ruedas. Nak nequeˈcuacli, nequeˈcuacli li ruedas xban nak lix musikˈeb li chanchaneb ángel na-ecˈasin reheb li ruedas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ xbe̱neb li ca̱hib li chanchaneb ángel cuan li chanchan choxa nalemtzˈun joˈ li lem.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut rubel li chanchan choxa helho̱queb lix xicˈ chi ti̱c ut nequeˈxcˈul ribeb. Ut riqˈuin li cuib chic li xiqˈueb nequeˈxtzˈap ribeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quicuabi lix ya̱b lix xiqˈueb nak yo̱queb chi be̱c chanchan nak na-ecˈan xya̱b rok li haˈ, malaj ut chanchan xya̱b xcux li nimajcual Dios, malaj ut chanchan xya̱beb li qˈuila tenamit, malaj ut chanchan xya̱b li jun tu̱b chi soldados. Ut nak nequeˈxakli, nequeˈxcubsi lix xiqˈueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nequeˈxakli nequeˈxcubsi lix xiqˈueb, na-abiman jun xya̱b cux na-el chak saˈ xbe̱n li chanchan choxa, li cuan saˈ xbe̱n lix jolomeb li chanchaneb ángel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ xbe̱n li chanchan choxa li cuan saˈ xbe̱neb li chanchaneb ángel, quicˈutun jun li cˈojariba̱l yi̱banbil riqˈuin li cha̱bil raxi pec safiro. Ut saˈ li cˈojariba̱l aˈan chunchu jun li chanchan cui̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuil ajcuiˈ li cui̱nk li chunchu saˈ li cˈojariba̱l chanchan li kˈan chˈi̱chˈ bronce li jun tokol naticla saˈ lix cˈa̱mal xsaˈ toj takecˈ. Chanchan yo̱ xxamlel. Ut li jun tokol chic li naticla saˈ lix cˈa̱mal xsaˈ toj takˈa chanchan xam. Cˈajoˈ nak nalemtzˈun chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nalemtzˈun lix lokˈal li Dios nak quicuil. Chanchan li xo̱quikˈab li naxqˈue rib saˈ li chok nak yo̱ li hab. Nak quicuil lix lokˈal li Dios, quincut cuib saˈ chˈochˈ ut quicuabi xya̱b xcux nak qui-oc chi a̱tinac.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Ezekiel (1/48)</b></font>&nbsp;&nbsp;<a href=Simple-Ezekiel-2.html>&rarr;</a>
</td></tr></table>


</body></html>
