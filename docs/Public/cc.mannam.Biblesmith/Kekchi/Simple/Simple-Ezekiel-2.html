<html><head><title>
Ezekiel (2/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-1.html>&larr;</a>&nbsp;&nbsp;<font class=titleType><b>Ezekiel (2/48)</b></font>&nbsp;&nbsp;<a href=Simple-Ezekiel-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye cue: —At ralal cui̱nk, cuaclin. La̱in tina̱tinak a̱cuiqˈuin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak quinra̱tina li Ka̱cuaˈ, quichal cuiqˈuin lix musikˈ ut quinixxakab ut la̱in quicuabi nak quinra̱tina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —At ralal cui̱nk, yo̱quin cha̱taklanquil riqˈuineb li ralal xcˈajol laj Israel. Eb li tenamit aˈan kˈaxal kˈetkˈeteb ut queˈxkˈet li cua̱tin. Eb aˈan joˈ eb ajcuiˈ lix xeˈto̱nil yucuaˈeb yo̱queb chi ma̱cobc chicuu toj chalen anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kˈaxal joskˈeb ut kˈaxal cauheb xchˈo̱l. La̱in yo̱quin cha̱taklanquil riqˈuineb re nak ta̱ye reheb: Joˈcaˈin xye li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱re chan nak teˈrabi. Cui ut incˈaˈ, ma̱cˈaˈ xjalenquil, xban nak aˈaneb jun tenamit kˈaxal kˈetkˈeteb. Abanan teˈxnau nak quicuan jun profeta saˈ xya̱nkeb re xchˈolobanquil li xya̱lal chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱at, ralal cui̱nk, matxucuac chiruheb chi moco tatxucuak xban li cˈaˈru teˈxye a̱cue. Kˈaxal ra ta̱nak cuiˈ li cˈaˈru teˈxye a̱cue. Chanchan li qˈuix ut chanchan nak cuancat saˈ xya̱nkeb laj xo̱cˈ nak cua̱nkat saˈ xya̱nkeb. Abanan matxucuac xban li cˈaˈru teˈxye a̱cue chi moco tatxucuak chiruheb xban nak li tenamit aˈan kˈaxal kˈetkˈeteb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ta̱ye li cua̱tin reheb, usta teˈrabi usta incˈaˈ, xban nak li tenamit aˈan aj kˈetoleb a̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱at, at ralal cui̱nk, abi li cˈaˈru yo̱quin chixyebal a̱cue. Ma̱kˈetkˈeti a̱cuib joˈ yo̱queb li tenamit aˈan. Te la̱ cue ut tzaca li cˈaˈru tinqˈue a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quicuil jun li ukˈej yo̱ chixqˈuebal cue jun li botbil hu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixte li hu chicuu ut tzˈi̱banbil ru li hu xcaˈ pacˈalil. Saˈ li hu aˈan tzˈi̱banbil retalil chixjunil li ya̱bac ut li raylal li ta̱cha̱lk saˈ xbe̱neb laj Israel.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-1.html>&larr;</a>&nbsp;&nbsp;<font class=titleType><b>Ezekiel (2/48)</b></font>&nbsp;&nbsp;<a href=Simple-Ezekiel-3.html>&rarr;</a>
</td></tr></table>


</body></html>
