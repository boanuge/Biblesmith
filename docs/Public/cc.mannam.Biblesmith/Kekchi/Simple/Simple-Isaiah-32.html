<html><head><title>
Isaiah (32/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-31.html>&larr;</a>&nbsp;&nbsp;<font class=titleType><b>Isaiah (32/66)</b></font>&nbsp;&nbsp;<a href=Simple-Isaiah-33.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱cuulak xkˈehil nak ta̱cua̱nk jun li rey li ta̱takla̱nk saˈ ti̱quilal. Ut eb li nequeˈtenkˈan re li rey teˈtakla̱nk ajcuiˈ saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey aˈan tixtenkˈaheb li tenamit. Chanchanak jun li naˈajej bar naru teˈxcol cuiˈ ribeb li tenamit chiru li hab ut li ikˈ. Chanchanak li rok haˈ li nanumeˈ saˈ li chaki chˈochˈ. Chanchanak jun li sako̱nac li tixqˈue xmu saˈ li tikcual chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li profeta teˈxtau chic ru li xya̱lal ut eb li tenamit teˈxqˈue chic xchˈo̱leb chirabinquil lix tijbaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ma̱cˈaˈeb xnaˈleb teˈxtau chic xya̱lal ut eb li tat reheb teˈa̱tinak chi tzˈakal re ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ chic ta̱yehekˈ cha̱bil reheb li incˈaˈ useb xnaˈleb, chi moco ta̱qˈuehekˈ chic xlokˈaleb li nequeˈbalakˈic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li incˈaˈ us xnaˈleb junes to̱ntil naˈleb naxye ut junes ma̱usilal naxcˈoxla xba̱nunquil. Naxba̱nu li incˈaˈ us ut naxhob li Ka̱cuaˈ li nimajcual Dios. Incˈaˈ naxqˈue xtzacae̱mkeb li teˈtzˈoca̱k chi moco naxqˈue rucˈaheb li teˈchakik reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ani incˈaˈ us xnaˈleb naxba̱nu li ma̱usilal. Naxcˈu̱b ru chanru nak tixba̱nu raylal reheb li nebaˈ riqˈuin balakˈ ut naxsicˈ xya̱lal chanru nak incˈaˈ ta̱rakekˈ a̱tin saˈ xya̱lal saˈ xbe̱neb li tenkˈa̱c nequeˈraj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan li ani cha̱bil xnaˈleb junes xba̱nunquil li cha̱bilal naxcˈoxla. Ut riqˈuin xba̱nunquil li cha̱bilal ta̱qˈuehekˈ xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex ixk aj Jerusalén, li ma̱cˈaˈ e̱cˈaˈux, cheqˈuehak retal li oc cue chixyebal. La̱ex li cˈojcˈo e̱chˈo̱l anakcuan cherabihak li cua̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan ma̱cˈaˈ e̱cˈaˈux. Abanan saˈ li chihab jun chic cˈajoˈ nak texxucuak xban nak ma̱cˈaˈak ru le̱ racui̱mk. Ut incˈaˈ chic te̱sicˈ ru li uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi-oc caˈchˈinak e̱xiu, ex ixk, li ma̱cˈaˈ nequecˈoxla. Ut sicsotkex. Isihomak li cha̱bil tˈicr che̱rix ut qˈuehomak li kˈes ru tˈicr che̱rix retalil nak ra e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chetenak re le̱ chˈo̱l xban xrahil e̱chˈo̱l xban nak ma̱cˈaˈak chic li cha̱bil chˈochˈ xnaˈaj le̱ racui̱mk. Ut quilajeˈsacheˈ xnaˈaj le̱ uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Junes aj chic li pim ut li qˈuix ta̱e̱lk saˈ xnaˈajeb le̱ racui̱mk la̱ex lin tenamit. Texya̱bak chirixeb le̱ rochoch ut eb le̱ tenamit li quisahoˈ cuiˈ le̱ chˈo̱l junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li palacio ta̱canaba̱k chi ma̱cˈaˈ chic cuan chi saˈ. Ut ma̱cˈaˈak chic cristian ta̱cana̱k saˈ li tenamit, usta nabaleb junxil. Chixjunileb li cab li najt xteram joˈ eb ajcuiˈ li cab li nequeˈxcol cuiˈ ribeb teˈsachekˈ. Junes chic eb li bu̱r re qˈuicheˈ ut eb li queto̱mk teˈcua̱nk aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ Dios tixqˈue lix musikˈ ke ut torosobtesi cuiˈchic. Tixsukˈisi li chaki chˈochˈ chokˈ cha̱bil chˈochˈ. Ut li cha̱bil chˈochˈ kˈaxal cuiˈchic nabal li acui̱mk tixqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ chixjunileb li tenamit teˈxba̱nu li ti̱quilal ut teˈcua̱nk saˈ xya̱lal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb teˈxba̱nu li us ut teˈcua̱nk saˈ tuktu̱quil usilal. Cˈojcˈo̱keb chic xchˈo̱leb chi junelic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb lin tenamit teˈcua̱nk saˈ rochocheb saˈ tuktu̱quil usilal. Cˈojcˈo̱queb chic xchˈo̱leb. Teˈhila̱nk saˈ xya̱lal. Ma̱cˈaˈ ta̱chˈiˈchˈiˈi̱nk reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta natˈaneˈ li sakbach saˈ li qˈuicheˈ ut usta ta̱sachekˈ ru li tenamit,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>abanan la̱ex sahak le̱ chˈo̱l. Tex-a̱uk saˈ li naˈajej cuan cuiˈ nabal li haˈ. Ut eb le̱ bo̱yx ut le̱ bu̱r teˈxic yalak bar chi ichajibc.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-31.html>&larr;</a>&nbsp;&nbsp;<font class=titleType><b>Isaiah (32/66)</b></font>&nbsp;&nbsp;<a href=Simple-Isaiah-33.html>&rarr;</a>
</td></tr></table>


</body></html>
