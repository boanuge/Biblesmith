<html><head><title>
Leviticus (7/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-6.html>&larr;</a>&nbsp;&nbsp;<font class=titleType><b>Leviticus (7/27)</b></font>&nbsp;&nbsp;<a href=Simple-Leviticus-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li chakˈrab chirix li mayej li nequeˈxqˈue nak nequeˈxkˈet junak reheb lix chakˈrab li Dios. Aˈan jun mayej santobresinbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li mayej xul aˈin teˈxcamsi saˈ li naˈajej li nequeˈxcamsi cuiˈ li cˈatbil mayej. Ut lix quiqˈuel teˈxrach saˈ xbe̱n li artal joˈ ajcuiˈ chixjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut teˈxqˈue chokˈ xmayej lix xe̱bul, ut lix ye ut lix xe̱bul lix cˈamcˈot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxqˈue ajcuiˈ lix que̱nkˈ cuib ut lix xe̱bul ut teˈxqˈue ajcuiˈ li xe̱b li cuan chixcˈatk xsaˈ. Ut teˈxqˈue ajcuiˈ li xe̱b li letzlo chiru lix chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj tij tixcˈat chixjunil aˈin saˈ li artal. Aˈanak jun li cˈatbil mayej chiru li Ka̱cuaˈ re xtzˈa̱manquil xcuybal lix ma̱queb xban nak xeˈxkˈet li chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj tij ut eb li ralal naru nequeˈtzacan re li mayej aˈin. Tento nak teˈxtzaca saˈ li naˈajej santo xban nak aˈan jun li mayej santobresinbil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Juntakˈe̱t lix chakˈrabinquileb chirix xqˈuebal li mayej li nequeˈxqˈue re xtzˈa̱manquil xcuybal xma̱queb riqˈuin li mayej li nequeˈxqˈue nak nequeˈxkˈet lix chakˈrab li Dios. Laj tij li ta̱cˈatok reheb li mayej aˈin, aˈan ta̱tzˈak li tib aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix tzˈu̱mal li xul aˈan ta̱cana̱k chokˈ re laj tij li ta̱qˈuehok re li cˈatbil mayej saˈ xcˈabaˈeb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ li mayej caxlan cua li nachakˈa̱c saˈ horno, ut li nayaloˈ saˈ xartin joˈ ajcuiˈ li naqˈuili̱c, aˈan re laj tij li ta̱cˈatok re li mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li mayej cˈaj joˈ li yokˈinbil riqˈuin aceite joˈ ajcuiˈ li chaki, aˈan reheb li ralal xcˈajol laj Aarón. Juntakˈe̱t teˈxcˈul li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li chakˈrab chirix li mayej li nequeˈxqˈue re xcˈambal ribeb saˈ usilal riqˈuin li Ka̱cuaˈ Dios:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani tixqˈue lix mayej re xbantioxinquil chiru li Ka̱cuaˈ tixqˈue li caxlan cua li ma̱cˈaˈ xchˈamal junajinbil riqˈuin aceite, malaj ut tixqˈue ajcuiˈ li caxlan cua chi jay li ma̱cˈaˈ xchˈamal ut tixqˈue aceite saˈ xbe̱n. Tixqˈue ajcuiˈ li caxlan cua yi̱banbil riqˈuin cha̱bil cˈaj, yokˈinbil chi us ut junajinbil riqˈuin aceite.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut rochben lix mayej re xcˈambal rib saˈ usilal riqˈuin li Dios re bantioxi̱nc, tixqˈue li caxlan cua li cuan xchˈamal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tixqˈue re li Ka̱cuaˈ junju̱nk li caxlan cua. Li caxlan cua aˈan re laj tij li ta̱rachok re lix quiqˈuel li xul li ta̱mayeja̱k re xcˈambaleb rib saˈ usilal riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak teˈmayejak re xcˈambaleb rib saˈ usilal riqˈuin li Ka̱cuaˈ re bantioxi̱nc, tento nak teˈxchoy xtzacanquil lix tibel li xul li teˈxmayeja chiru li cutan aˈan. Incˈaˈ naru xxocbal chokˈ re li cutan jun chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan cui tixqˈue lix mayej yal xban nak qui-ala saˈ xchˈo̱l xqˈuebal, malaj ut xban nak cuan cˈaˈru quixyechiˈi re li Ka̱cuaˈ nak tixba̱nu, ta̱tzaca̱k li tib saˈ li cutan nak ta̱qˈuehekˈ lix mayej. Ut li joˈ qˈuial na-elaˈan naru xtzacanquil saˈ li cutan jun chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui toj cua̱nk li tib saˈ rox li cutan, tento ta̱cˈatekˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Incˈaˈ naru xtzacanquil li tib li ac oxib cutan xmayejanquil. Cui natzaca̱c, li mayej aˈan incˈaˈ ta̱cˈulekˈ. Ta̱tzˈekta̱na̱k xban li Dios. Ut li ani ta̱tzaca̱nk re cua̱nk xma̱c chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui li tib nanak chiru li muxbil ru, incˈaˈ naru ta̱tzaca̱k. Tento ban xcˈatbal. Abanan li tib li incˈaˈ muxbil ru naru teˈxtzaca li incˈaˈ queˈxmux ribeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui junak tixmux rib ut tixtiu li tib li quimayeja̱c chiru li Dios re xcˈambal rib saˈ usilal riqˈuin li Dios, li jun aˈan ta̱isi̱k saˈ xya̱nkeb li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ani tixmux rib riqˈuin xchˈeˈbal li muxbil ru, usta cristian usta xul li tixchˈeˈ, ut tixtzaca li tib li mayejanbil re xcˈambal rib saˈ usilal riqˈuin li Dios, li jun aˈan ta̱isi̱k saˈ xya̱nkeb li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quia̱tinac li Dios riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Ta̱ye reheb laj Israel nak incˈaˈ naru teˈxtzaca lix xe̱bul li cuacax, chi moco li carner, chi moco li chiba̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi moco naru teˈxtzaca lix xe̱bul li xul li yal nacam, chi moco naru teˈxtzaca lix xe̱bul li xul li nacamsi̱c xban joskˈ aj xul. Naru nequeˈxsicˈ jalan xcˈanjel li xe̱b aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani tixtiu lix xe̱bul li xul li quicˈateˈ chokˈ mayej chiru li Dios, li jun aˈan ta̱isi̱k saˈ xya̱nkeb li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yalak bar cuanqueb laj Israel, incˈaˈ naru teˈxtzaca xquiqˈuel li xul li nequeˈbe̱c saˈ chˈochˈ chi moco li xul li nequeˈrupupic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ani tixtzaca lix quiqˈuel li xul, li jun aˈan ta̱isi̱k saˈ xya̱nkeb li rech aj Israelil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quia̱tinac riqˈuin laj Moisés ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Ta̱ye reheb laj Israel nak li ani tixqˈue lix mayej re xcˈambal rib saˈ usilal riqˈuin li Ka̱cuaˈ, tento nak aˈan tixcˈam lix mayej chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak tixcˈam lix mayej li ta̱cˈatma̱nk, riqˈuin rukˈ aˈan tixtaksi li xe̱b ut li re xchˈo̱l li xul chiru li artal re xkˈaxtesinquil chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj tij tixcˈat li xe̱b saˈ li artal. Abanan li re xchˈo̱l, aˈan re laj Aarón ut reheb ajcuiˈ li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rukˈ li cuan saˈ xnim, teˈxqˈue re laj tij xban nak aˈan li tento ta̱tzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxqˈue li rukˈ li cuan saˈ xnim re laj tij li ta̱cˈatok re li xe̱b ut ta̱mayeja̱nk re lix quiqˈuel li xul re xcˈambaleb rib saˈ usilal riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in xinyehoc re nak laj Aarón laj tij ut eb li ralal teˈxcˈul li re xchˈo̱l ut li rukˈ li xul li teˈxmayeja eb laj Israel re xcˈambaleb rib saˈ usilal riqˈuin li Dios. Aˈan jun chakˈrab teˈxba̱nu chi junelic, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chalen saˈ li cutan nak queˈxakaba̱c laj Aarón ut eb li ralal chi cˈanjelac chokˈ aj tij, li Ka̱cuaˈ quixye nak eb aˈan teˈtzˈak li tib nak nequeˈxcˈat li mayej chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ li cutan nak li Ka̱cuaˈ quixsiqˈueb ru chi cˈanjelac chokˈ aj tij, li Ka̱cuaˈ quixye nak eb laj Israel junelic teˈxqˈue li tib aˈan reheb laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li chakˈrab chirix li cˈatbil mayej, li mayej cˈaj, li mayej re xtojbal rix lix ma̱queb, li mayej re xtzˈa̱manquil xcuybal nak nequeˈxkˈet junak reheb li chakˈrab ut li mayej re xkˈaxtesinquileb laj tij chi cˈanjelac chiru li Ka̱cuaˈ, joˈ ajcuiˈ li mayej re xcˈambal ribeb saˈ usilal riqˈuin li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixqˈue li chakˈrab aˈin re laj Moisés saˈ li tzu̱l Sinaí nak cuanqueb saˈ li chaki chˈochˈ. Quixqˈue reheb saˈ li cutan nak quixye reheb laj Israel nak teˈmayejak chiru.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-6.html>&larr;</a>&nbsp;&nbsp;<font class=titleType><b>Leviticus (7/27)</b></font>&nbsp;&nbsp;<a href=Simple-Leviticus-8.html>&rarr;</a>
</td></tr></table>


</body></html>
