<html><head><title>
Leviticus (9/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-8.html>&larr;</a>&nbsp;&nbsp;<font class=titleType><b>Leviticus (9/27)</b></font>&nbsp;&nbsp;<a href=Simple-Leviticus-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ lix cuakxak li cutan laj Moisés quixbok laj Aarón ut eb li ralal ut quixbokeb ajcuiˈ li nequeˈcˈamoc be saˈ xya̱nkeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye re laj Aarón: —Chap jun li toro toj sa̱j ut ta̱mayeja re xtzˈa̱manquil xcuybal le̱ ma̱c. Ut ta̱chap jun li te̱lom carner ut ta̱cˈat re le̱ mayej. Tzˈakalakeb re ru li ta̱qˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱ye reheb laj Israel nak teˈxqˈue jun li te̱lom chiba̱t re xtzˈa̱manquil xcuybal lix ma̱queb. Teˈxqˈue ajcuiˈ jun li toro ut jun li carner re teˈxcˈat chokˈ xmayej. Jun chihab cua̱nk reheb ut tzˈakalakeb re ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Teˈxqˈue ajcuiˈ jun li cuacax ut jun li te̱lom carner re teˈxmayeja re xcˈambal ribeb saˈ usilal riqˈuin li Ka̱cuaˈ. Teˈxmayeja chiru li Ka̱cuaˈ rochben li cˈaj junajinbil riqˈuin aceite. Teˈxba̱nu chi joˈcan xban nak chiru li cutan aˈin tixcˈutbesi rib li Ka̱cuaˈ chiruheb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxcˈam li mayej chiru li oqueba̱l re li tabernáculo joˈ quiyeheˈ reheb xban laj Moisés. Ut chixjunileb laj Israel queˈcuulac aran ut queˈxakli chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Moisés quixye reheb: —Aˈan aˈin li xextakla cuiˈ li Ka̱cuaˈ. Cheba̱nuhak re nak li Ka̱cuaˈ tixcˈutbesi lix lokˈal che̱ru, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Moisés quixye re laj Aarón: —Jilon chak riqˈuin li artal ut ta̱qˈue la̱ mayej re xtzˈa̱manquil xcuybal la̱ ma̱c ut ta̱qˈue li cˈatbil mayej re xtojbal rix la̱ ma̱c ut lix ma̱queb li tenamit. Ta̱qˈue lix mayejeb li tenamit re xtzˈa̱manquil xcuybal lix ma̱queb joˈ quixye li Ka̱cuaˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Aarón quijiloc riqˈuin li artal ut quixcamsi li toro toj sa̱j re xtojbal rix lix ma̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal queˈxxoc li quicˈ ut queˈxqˈue re laj Aarón. Ut laj Aarón quixtzˈa li rukˈ saˈ li quicˈ ut quixyul chiruheb li xucub li cuan saˈ xca̱ xucu̱til li artal. Li qui-elaˈan quixhoy saˈ xto̱n li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixcˈat saˈ li artal lix xe̱bul ut lix que̱nkˈ ut lix xe̱bul lix chˈochˈ li xul li quixmayeja re xtzˈa̱manquil xcuybal lix ma̱c. Quixba̱nu joˈ quixye li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix tibel rochben lix tzˈu̱mal quixcˈam toj chirix li naˈajej li cuanqueb cuiˈ lix muheba̱leb ut aran quixcˈat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan quixcamsi li xul li quixqˈue chokˈ xcˈatbil mayej. Eb li ralal queˈxqˈue li quicˈ re ut laj Aarón quixrachrachi chire li artal chixjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxqˈue re laj Aarón li setbil tib joˈ ajcuiˈ lix jolom li xul ut laj Aarón quixcˈat saˈ xbe̱n li artal chokˈ xmayejeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Aarón quixchˈaj lix cˈamcˈot ut li rok ut quixcˈat saˈ li artal saˈ xbe̱n li cˈatbil mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix aˈan laj Aarón quixqˈue lix mayejeb li tenamit. Quixchap li te̱lom chiba̱t ut quixcamsi. Ut quixmayeja chiru li Ka̱cuaˈ re xtzˈa̱manquil xcuybal lix ma̱queb joˈ quixba̱nu riqˈuin li xbe̱n mayej.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixcˈam ajcuiˈ li xul li ta̱qˈuehekˈ chokˈ cˈatbil mayej ut quixmayeja. Quixba̱nu joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixqˈue ajcuiˈ li mayej cˈaj. Quixchap jun mo̱chˈ ut quixcˈat saˈ xbe̱n li artal. Li mayej aˈan jun chic li mayej tixba̱nu chirix li cˈatbil mayej li quixqˈue rajlal ekˈela.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixcamsi li cuacax ut li carner te̱lom ut quixmayeja re xcˈambaleb rib saˈ usilal riqˈuin li Ka̱cuaˈ. Eb li ralal queˈxqˈue li quicˈ re ut laj Aarón quixrachrachi chire li artal chixjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxchap lix xe̱bul li cuacax ut li carner, ut lix xe̱bul lix cˈamcˈot, joˈ ajcuiˈ lix ye rochben lix xe̱bul, ut lix que̱nkˈ ut lix xe̱bul lix chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal laj Aarón queˈxqˈue li xe̱b saˈ xbe̱n li re xchˈo̱l. Ut laj Aarón quixqˈue li xe̱b saˈ xbe̱n li artal ut quixcˈat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Aarón quixtaksi saˈ rukˈ chiru li Ka̱cuaˈ li re xchˈo̱l ut li rukˈ li xul li cuan saˈ xnim joˈ quiyeheˈ re xban laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quirakeˈ xqˈuebaleb li mayej re xtzˈa̱manquil xcuybal li ma̱c ut li cˈatbil mayej joˈ ajcuiˈ li mayej re xcˈambal ribeb saˈ usilal riqˈuin li Dios, laj Aarón quixtaksi li rukˈ saˈ xbe̱neb li tenamit ut quixtzˈa̱ma chiru li Dios nak ta̱rosobtesiheb li tenamit. Chirix aˈan qui-el chiru li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés rochben laj Aarón queˈoc saˈ li tabernáculo. Ut nak queˈel queˈxtzˈa̱ma chiru li Dios nak ta̱rosobtesiheb li tenamit. Ut li Ka̱cuaˈ quixcˈutbesi lix lokˈal chiruheb chixjunileb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixtakla li xam ut quixcˈat li mayej ut li xe̱b li cuan saˈ xbe̱n li artal. Nak eb li tenamit queˈril li xam queˈxhupub ribeb saˈ chˈochˈ ut queˈxlokˈoni li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-8.html>&larr;</a>&nbsp;&nbsp;<font class=titleType><b>Leviticus (9/27)</b></font>&nbsp;&nbsp;<a href=Simple-Leviticus-10.html>&rarr;</a>
</td></tr></table>


</body></html>
