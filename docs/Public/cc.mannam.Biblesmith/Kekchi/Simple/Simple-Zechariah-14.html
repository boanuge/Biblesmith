<html><head><title>
Zechariah (14/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-13.html>&larr;</a>&nbsp;&nbsp;<font class=titleType><b>Zechariah (14/14)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuulac re xkˈehil nak li Ka̱cuaˈ ta̱rakok a̱tin. Ut che̱ru ajcuiˈ la̱ex ta̱jeqˈui̱k re jalan chixjunil li cˈaˈru cuan e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ tixchˈutubeb ru chixjunileb li xni̱nkal ru tenamit ut teˈxic chi pletic e̱riqˈuin la̱ex li cuanquex Jerusalén. Teˈnumta̱k saˈ e̱be̱n ut ta̱cˈamekˈ li cˈaˈru cuan e̱re. Eb li ixk telajeˈchapekˈ xbaneb li cui̱nk li teˈcha̱lk chi pletic. Yijach le̱ tenamit teˈcˈamekˈ saˈ jalan naˈajej. Ut li joˈ qˈuial chic teˈcana̱k incˈaˈ teˈisi̱k saˈ le̱ tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak acak xeˈxcˈul aˈan li Ka̱cuaˈ chic ta̱xic chi pletic riqˈuineb li xni̱nkal ru tenamit joˈ quixba̱nu nak queˈpletic chak junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan li Ka̱cuaˈ ta̱xakli̱k saˈ xbe̱n li tzu̱l Olivos li cuan jun pacˈal li tenamit Jerusalén saˈ releb sakˈe. Ut li tzu̱l Olivos ta̱jachekˈ saˈ xyi ut tixjecˈ rib. Ta̱ticla̱k saˈ releb sakˈe lix jachalal ut ta̱cuulak bar na-oc cuiˈ li sakˈe. Jun nimla ru takˈa ta̱cana̱k saˈ xyi li cuib jachal. Jun jachal li tzu̱l ta̱cana̱k saˈ li norte ut li jun jachal chic ta̱cana̱k saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex tex-e̱lelik ut texxic saˈ li ru takˈa li cuan saˈ xya̱nk li tzu̱l xban nak li ru takˈa aˈan kˈaxal nimak ut ta̱cuulak toj saˈ li tenamit Azal. La̱ex tex-e̱lelik joˈ nak queˈe̱lelic le̱ xeˈto̱nil yucuaˈ nak quixqˈue li hi̱c najter nak toj cua̱nk laj Uzías chokˈ rey aran Judá. Ut nak ta̱cha̱lk li Ka̱cuaˈ li kaDios, rochbenak chak chixjunileb lix ángel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan ta̱cˈulma̱nk nak li cutan kˈojyi̱nak chic ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal jalanak li cutan aˈan xban nak incˈaˈ ta̱cua̱nk cutan chi moco ta̱cua̱nk kˈojyi̱n. Moymo̱k ban ru li cutan. Caˈaj cuiˈ li Dios nanaˈoc re chanru tixba̱nu. Nak ta̱ecuu̱k ta̱cutanokˈ cuiˈchic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jun li yuˈam haˈ ta̱e̱lk aran Jerusalén. Yijach ta̱xic saˈ li nimla palau li cuan saˈ li este li na-el cuiˈ chak li sakˈe. Ut li yijach chic ta̱xic saˈ li palau li cuan saˈ li oeste li na-oc cuiˈ li sakˈe. Li yuˈam haˈ aˈan incˈaˈ ta̱chakik. Ta̱cua̱nk li haˈ saˈ habalkˈe ut ta̱cua̱nk ajcuiˈ saˈ sakˈehil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ, aˈanak chic li tzˈakal Rey saˈ chixjunil li ruchichˈochˈ. Saˈ eb li cutan aˈan, jun ajcuiˈ li Ka̱cuaˈ teˈxlokˈoni. Aˈan li Ka̱cuaˈ Dios. Ut caˈaj chic lix cˈabaˈ aˈan teˈxqˈue xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junaj ru ta̱cana̱k li ru takˈa. Ta̱ticla̱k chak Geba ut ta̱cuulak toj saˈ li tenamit Rimón li cuan jun pacˈal Jerusalén saˈ li sur. Li tenamit Jerusalén cua̱nk saˈ li tzu̱l ut cua̱nk ajcuiˈ xlokˈal. Kˈaxal nabal cuiˈchic li cristian teˈcua̱nk aran. Ta̱ticla̱k chak cuan cuiˈ li oqueba̱l re laj Benjamín ut ta̱cuulak toj cuan cuiˈ li xbe̱n oqueba̱l, ut toj cuan cuiˈ li oqueba̱l li cuan saˈ xuc. Ut ta̱cuulak ajcuiˈ toj cuan cuiˈ li torre re laj Hananeel ut toj cuan cuiˈ li nayatzˈeˈ cuiˈ x-uva li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi ya̱l kˈaxal nabal cuiˈchic li cristian li teˈcua̱nk aran Jerusalén. Incˈaˈ chic tzˈekta̱nanbilak li tenamit aˈan xban li Dios ut ma̱ ani chic ta̱sachok ru. Teˈcua̱nk chi sa saˈ xchˈo̱leb chi ma̱cˈaˈak chic cˈoxlac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan li Ka̱cuaˈ tixqˈue jun nimla raylal saˈ xbe̱neb li tenamit li queˈrahobtesin re Jerusalén. Usta toj yoˈyo̱keb abanan yo̱k chi kˈa̱c lix tibeleb. Jocˈjo̱k aj chic teˈilok. Ut yo̱k ajcuiˈ chi kˈa̱c li ruˈuj rakˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ tixqˈue jun nimla xiu saˈ xbe̱neb ut incˈaˈ chic teˈxnau cˈaˈru teˈxba̱nu. Teˈxtiquib xpletinquil ribeb chi ribileb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Judá teˈpletik ajcuiˈ aran Jerusalén riqˈuineb li xicˈ nequeˈiloc reheb. Ut teˈxchˈutub ru chixjunil li biomal li teˈxmakˈ chiruheb li xni̱nkal ru tenamit. Kˈaxal cuiˈchic nabal li oro, li plata, ut li cha̱bil tˈicr li teˈxxoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li raylal li teˈxcˈul li teˈrahobtesi̱nk re li tenamit Jerusalén, teˈxcˈul ajcuiˈ lix cacua̱yeb, lix mu̱leb, ut lix camelleb, ut lix bu̱reb, joˈqueb ajcuiˈ chixjunil li xul li queˈcˈanjelac chiruheb saˈ li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li joˈ qˈuial chic li teˈcolekˈ nak teˈpletik riqˈuineb laj Jerusalén, rajlal chihab teˈxic aran Jerusalén chixlokˈoninquil li tzˈakal Rey, li nimajcual Dios. Ut aran teˈxyi̱b li cocˈ muheba̱l re nak teˈxba̱nu li ninkˈe re xbantioxinquil chiru li Ka̱cuaˈ nak queˈcoleˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li joˈ qˈuialeb li incˈaˈ teˈxic aran Jerusalén chixlokˈoninquil li Ka̱cuaˈ Dios li tzˈakal Rey, li Ka̱cuaˈ incˈaˈ tixqˈue li hab saˈ xbe̱n li racui̱mkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut cui eb laj Egipto incˈaˈ teˈxic aran Jerusalén chi lokˈoni̱nc rajlal chihab saˈ li ninkˈe aˈan, li Ka̱cuaˈ Dios tixqˈue ajcuiˈ raylal saˈ xbe̱neb joˈ nak quixqˈue raylal saˈ xbe̱neb li xni̱nkal ru tenamit ut incˈaˈ tixqˈue li hab saˈ xbe̱n li racui̱mkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li tojba ma̱c li tixqˈue li Ka̱cuaˈ Dios saˈ xbe̱neb laj Egipto joˈqueb ajcuiˈ li xni̱nkal ru tenamit cui incˈaˈ nequeˈxic Jerusalén chixlokˈoninquil li Ka̱cuaˈ Dios saˈ li ninkˈe li na-uxman rajlal chihab saˈ eb li cocˈ muheba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan aˈan chixjunil li cˈaˈak re ru kˈaxtesinbilak saˈ rukˈ li Ka̱cuaˈ. Chiru li cocˈ campanas li naqˈueman chixcux li cacua̱y tzˈi̱banbilak li a̱tin “Kˈaxtesinbil saˈ rukˈ li Ka̱cuaˈ”. Ut juntakˈe̱tak xlokˈaleb li ucˈal li nequeˈcˈanjelac saˈ lix templo li Ka̱cuaˈ Dios riqˈuin xlokˈaleb li secˈ li nequeˈcˈanjelac saˈ li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb li ucˈal li cuanqueb Jerusalén, joˈ ajcuiˈ li cuanqueb Judá, kˈaxtesinbilakeb chi cˈanjelac chiru li Ka̱cuaˈ li nimajcual Dios. Ut saˈ eb li ucˈal aˈan teˈxchik li tib li teˈxmayeja li teˈcha̱lk chi mayejac. Ut saˈ eb li cutan aˈan incˈaˈ chic teˈcua̱nk laj yaconel saˈ lix templo li Ka̱cuaˈ li nimajcual Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-13.html>&larr;</a>&nbsp;&nbsp;<font class=titleType><b>Zechariah (14/14)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
