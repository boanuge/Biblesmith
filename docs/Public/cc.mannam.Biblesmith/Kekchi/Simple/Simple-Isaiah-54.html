<html><head><title>
Isaiah (54/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-53.html>&larr;</a>&nbsp;&nbsp;<font class=titleType><b>Isaiah (54/66)</b></font>&nbsp;&nbsp;<a href=Simple-Isaiah-55.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —Bichankex la̱ex aj Jerusalén. Junxil chanchanex li ixk li incˈaˈ naqˈuiresin. Abanan anakcuan naru te̱jap e̱re chi bicha̱nc xban xsahil e̱chˈo̱l. Anakcuan kˈaxal cuiˈchic nabaleb le̱ ralal e̱cˈajol chiruheb li queˈcuan junxil. Chanchanex chic jun li ixk nabaleb xcocˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chenimobresiheb le̱ muheba̱l li nequexcuan cuiˈ. Nimak rok le̱ cˈam li nachapoc re li muheba̱l ut qˈuehomakeb xcacuub li cheˈ li nequeˈchapoc re li cˈam saˈ chˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex te̱nimobresi le̱ nuba̱l saˈ le̱ nim ukˈ ut saˈ le̱ tzˈe. Eb le̱ ralal e̱cˈajol teˈre̱chani cuiˈchic li naˈajej li cuanqueb cuiˈ li jalan tenamit anakcuan. Eb le̱ ralal e̱cˈajol teˈcua̱nk saˈ eb li tenamit li ma̱cˈaˈ cuiˈ cristian.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mexxucuac xban nak incˈaˈ texxuta̱na̱k. Incˈaˈ ta̱cˈutekˈ e̱xuta̱n. Ta̱sachk saˈ e̱chˈo̱l li xuta̱n li xecˈul saˈ e̱sa̱jilal. Incˈaˈ chic ta̱julticokˈ e̱re li raylal li xecˈul nak xexcanaba̱c xban li Dios. Chanchan nak la̱ex chic xma̱lcaˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in li Ka̱cuaˈ li quinyoˈobtesin e̱re. Chanchanakin le̱ be̱lom. “Nimajcual Dios” incˈabaˈ. La̱in li Ka̱cuaˈ lix santil Dios laj Israel. La̱in tincolok e̱re. La̱in li kˈaxal nim incuanquil saˈ xbe̱neb chixjunileb li cuanqueb saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex aj Israel, chanchanex jun li ixk li xsumla nak toj sa̱j ut ra saˈ xchˈo̱l xban nak quicanaba̱c xban lix be̱lom. La̱in li Ka̱cuaˈ texinbok cuiˈchic cuiqˈuin joˈ li be̱lomej li naxcˈam cuiˈchic saˈ usilal li rixakil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Junpa̱t ajcuiˈ xexincanab e̱junes. Anakcuan tincuuxta̱na e̱ru ut texincˈam cuiˈchic cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak yo̱ injoskˈil xinmuk cuib che̱ru junpa̱t. Abanan xban nak junelic nin-uxta̱nan u, la̱in tincuil cuiˈchic xtokˈoba̱l e̱ru, chan li Ka̱cuaˈ laj Colol e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Saˈ eb li cutan nak toj yoˈyo laj Noé la̱in xinye riqˈuin juramento nak incˈaˈ chic tinsach li ruchichˈochˈ riqˈuin butˈi haˈ. Joˈcan ajcuiˈ anakcuan. Riqˈuin juramento xinye e̱re nak incˈaˈ chic tinjoskˈokˈ e̱riqˈuin. Incˈaˈ chic texinqˈue chi rahobtesi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta na-ecˈasi̱c li tzu̱l saˈ xnaˈajeb ut usta nequeˈtˈaneˈ li tzu̱l, abanan lin rahom saˈ e̱be̱n ma̱ jokˈe ta̱jala̱k. Junelic ban texinra. Tinba̱nu li xinye saˈ li contrato li xinba̱nu e̱riqˈuin re nak junelic cua̱nko saˈ usilal, chan li Ka̱cuaˈ li na-uxta̱nan e̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixye: —La̱ex aj Jerusalén, tokˈob e̱ru. Kˈaxal ra xecˈul ut ma̱ ani xcˈojoban e̱chˈo̱l. La̱in tinyi̱b cuiˈchic le̱ tenamit riqˈuin li cha̱bil pec carbunclo ut tinqˈue li cimiento riqˈuin li cha̱bil pec zafiro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ventanas tinyi̱beb riqˈuin li cha̱bil pec terto xtzˈak ut eb li puerta tinyi̱beb riqˈuin li cha̱bil pec carbunclo. Chixjunileb li tzˈac tinyi̱b riqˈuin li cha̱bil pec terto xtzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tincˈutuk re li xya̱lal chiruheb chixjunileb le̱ ralal e̱cˈajol. Tintenkˈaheb re nak teˈcua̱nk saˈ tuktu̱quil usilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak ti̱c e̱chˈo̱l xakxo̱k e̱cuanquil saˈ xnaˈaj. Incˈaˈ texrahobtesi̱k chi moco texxucuak xbaneb li xicˈ nequeˈiloc e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui ani ta̱pletik e̱riqˈuin ma̱cuaˈ xban nak la̱in xinqˈue xlese̱ns. Eb aˈan incˈaˈ teˈnumta̱k saˈ e̱be̱n. La̱ex ban texnumta̱k saˈ xbe̱neb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in quinyi̱ban re laj tenol chˈi̱chˈ ut aˈan naxloch lix xam ut naxyi̱b li chˈi̱chˈ re pletic. Ut la̱in ajcuiˈ quinyi̱ban reheb li cui̱nk li nequeˈcamsin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ma̱ jun li chˈi̱chˈ li quiyi̱ba̱c re e̱pletinquil tixcuy. La̱ex te̱cˈut nak aj ticˈtiˈeb li nequeˈkˈaban e̱re. Aˈan aˈin li ma̱tan li tinqˈue e̱re la̱ex li nequexcˈanjelac chicuu nak texinqˈue chi numta̱c saˈ xbe̱neb li xicˈ nequeˈiloc e̱re, chan li Ka̱cuaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-53.html>&larr;</a>&nbsp;&nbsp;<font class=titleType><b>Isaiah (54/66)</b></font>&nbsp;&nbsp;<a href=Simple-Isaiah-55.html>&rarr;</a>
</td></tr></table>


</body></html>
