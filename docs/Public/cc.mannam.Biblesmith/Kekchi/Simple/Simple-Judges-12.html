<html><head><title>
Judges (12/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-11.html>&larr;</a>&nbsp;&nbsp;<font class=titleType><b>Judges (12/21)</b></font>&nbsp;&nbsp;<a href=Simple-Judges-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal xcˈajol laj Efraín queˈxchˈutub ribeb chi xic chi pletic. Queˈnumeˈ jun pacˈal li nimaˈ Jordán ut queˈco̱eb saˈ li tenamit Zafón. Queˈcuulac riqˈuin laj Jefté ut queˈxye re: —¿Cˈaˈut nak quexco̱ex chi pletic riqˈuineb laj Amón ut incˈaˈ coe̱bok che̱rix? Anakcuan takacˈat la̱ cuochoch ut aran ajcuiˈ tatcˈatk la̱at, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Jefté quixye reheb: —La̱in ut eb lin tenamit cau xopletic riqˈuineb laj Amón. Xexkabok re nak toe̱tenkˈa, abanan incˈaˈ xoe̱tenkˈa chi pletic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak xinqˈue retal nak incˈaˈ toe̱tenkˈa, incˈaˈ xinra lin yuˈam. Xco̱in ban chi pletic riqˈuineb laj Amón. Ut li Ka̱cuaˈ Dios quixkˈaxtesiheb saˈ cuukˈ. ¿Cˈaˈut nak la̱ex xexchal anakcuan chi pletic kiqˈuin? chan laj Jefté.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Jefté quixchˈutubeb chixjunileb li cui̱nk li cuanqueb Galaad. Queˈpletic riqˈuineb li ralal xcˈajol laj Efraín ut queˈnumta saˈ xbe̱neb. Queˈxba̱nu chi joˈcan xban nak eb li ralal xcˈajol laj Efraín queˈxye nak eb laj Galaad, li cuanqueb saˈ xya̱nkeb laj Efraín ut laj Manasés, queˈxtzˈekta̱naheb li ralal xcˈajol laj Efraín, li rech tenamitil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Galaad queˈxrameb li naˈajej li incˈaˈ cham cuiˈ li haˈ bar nequeˈru cuiˈ chi numecˈ jun pacˈal li nimaˈ Jordán re nak eb li ralal xcˈajol laj Efraín incˈaˈ teˈe̱lelik chiruheb. Nak eb laj Efraín queˈraj xic saˈ xnaˈajeb, tento nak teˈxpatzˈ xlese̱ns chi numecˈ. Ut eb laj Galaad queˈxpatzˈ reheb ma aˈaneb li ralal xcˈajol laj Efraín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui eb aˈan teˈxye nak incˈaˈ, quiyeheˈ reheb nak teˈxye li a̱tin “Xibolet”. Ut eb laj Efraín queˈxye “Sibolet” xban nak incˈaˈ queˈru chixyebal chi tzˈakal li a̱tin aˈan. Riqˈuin aˈan queˈxnau nak aˈaneb xcomoneb li ralal xcˈajol laj Efraín. Queˈchapeˈ ut queˈcamsi̱c saˈ li naˈajej li na-ux cuiˈ numecˈ jun pacˈal li nimaˈ Jordán. Joˈcan nak queˈcamsi̱c cuib roxcˈa̱l (42,000) mil li ralal xcˈajol laj Efraín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jefté quitaklan saˈ xbe̱neb laj Israel chiru cuakib chihab. Nak quicam, quimukeˈ saˈ li tenamit li quiyoˈla cuiˈ aran Galaad.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xcam laj Jefté, aˈ chic laj Ibzán qui-oc chi takla̱nc saˈ xbe̱neb laj Israel. Laj Ibsán, aˈan Belén xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ibzán quicuan laje̱b xcaˈcˈa̱l (30) li ralal ut laje̱b xcaˈcˈa̱l (30) lix rabin. Ut chixjunileb quixsumubeb riqˈuineb li jalaneb xtenamit. Ut quitaklan saˈ xbe̱neb laj Israel chiru cuukub chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quicam, quimukeˈ aran Belén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xcam laj Ibzán, aˈ chic laj Elón, li xcomoneb li ralal xcˈajol laj Zabulón, qui-oc chi takla̱nc saˈ xbe̱neb laj Israel. Ut quitaklan saˈ xbe̱neb chiru laje̱b chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicam laj Elón, quimukeˈ saˈ li tenamit Ajalón li cuan saˈ li naˈajej Zabulón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xcam laj Elón, aˈ chic laj Abdón, li ralal laj Hilel, quitaklan saˈ xbe̱neb laj Israel. Piratón xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Abdón quicuan caˈcˈa̱l (40) li ralal ut laje̱b xcaˈcˈa̱l (30) li ri. Eb li ralal xcˈajol junes chirix bu̱r nequeˈbe̱c. Laj Abdón quitaklan saˈ xbe̱neb laj Israel chiru cuakxakib chihab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicam, laj Abdón ralal laj Hilel quimukeˈ saˈ li tenamit Piratón saˈ xcue̱nteb laj Efraín saˈ lix naˈaj laj Amalec, li tzu̱l ru.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-11.html>&larr;</a>&nbsp;&nbsp;<font class=titleType><b>Judges (12/21)</b></font>&nbsp;&nbsp;<a href=Simple-Judges-13.html>&rarr;</a>
</td></tr></table>


</body></html>
