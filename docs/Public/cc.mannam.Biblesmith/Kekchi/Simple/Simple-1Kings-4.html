<html><head><title>
1Kings (4/22)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-3.html>&larr;</a>&nbsp;&nbsp;<font class=titleType><b>1Kings (4/22)</b></font>&nbsp;&nbsp;<a href=Simple-1Kings-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón, aˈan li cuan chokˈ xreyeb chixjunileb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aˈaneb aˈin li queˈtenkˈan re: Laj Azarías, aˈan li ralal laj Sadoc laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Elihoref ut laj Ahías, eb li ralal laj Sisa, aˈan eb li queˈtzˈi̱ban re li cˈaˈru quicˈulman; ut laj Josafat li ralal laj Ahilud, aˈan laj tzˈi̱b li quicˈanjelac chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Benaía li ralal laj Joiada, aˈan li quitaklan saˈ xbe̱neb li soldados; laj Sadoc ut laj Abiatar, aˈaneb laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Azarías li ralal laj Natán, aˈan li kˈaxal nim xcuanquil saˈ xbe̱neb li nequeˈtaklan. Ut laj Zabud, aˈan jun chic ralal laj Natán, aˈan li quiqˈuehoc xnaˈleb li rey ut tzˈakal rami̱g.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ahisar, aˈan li qui-iloc re li rochoch li rey; ut laj Adoniram li ralal laj Abda, aˈan laj titzˈol toj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey Salomón quixxakabeb cablaju li cui̱nk re teˈtakla̱nk saˈ li junju̱nk chi tenamit aran Israel. Li junju̱nk chi tenamit queˈqˈuehoc re lix tzacae̱mk li rey ut eb li cuanqueb saˈ li rochoch. Jun po saˈ li chihab quitzˈak li junju̱nk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈaneb aˈin lix cˈabaˈeb li cui̱nk ut li naˈajej li queˈcˈanjelac cuiˈ: Laj Ben-hur quicˈanjelac saˈ xnaˈajeb li ralal xcˈajol laj Efraín, li tzu̱l ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ben-Decar quicˈanjelac aran Maaca, joˈ ajcuiˈ saˈ eb li tenamit Saalbim, Bet-semes, Elón, ut Bet-hanán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Ben-Hesed quicˈanjelac aran Arubot joˈ ajcuiˈ aran Soco ut saˈ chixjunil li naˈajej Hefer.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Ben-Abinadab quicˈanjelac saˈ chixjunil li naˈajej Dor. Li rixakil, aˈan lix Tafat, lix rabin laj Salomón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Baana li ralal laj Ahilud quicˈanjelac saˈ eb li tenamit Taanac, ut Meguido, ut saˈ chixjunil li naˈajej Bet-seán li cuan chixcˈatk li naˈajej Saretán, li cuan saˈ li sur re li tenamit Jezreel. Naticla Bet-seán ut nacuulac toj Abel-mehola ut naxic toj jun pacˈal Jocmeam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Ben-Geber quicˈanjelac aran Ramot, li cuan saˈ xcue̱nt Galaad. Quicˈanjelac ajcuiˈ saˈ eb li cˈaleba̱l re laj Jair li ralal laj Manasés li cuanqueb saˈ xcue̱nt Galaad. Quicˈanjelac ajcuiˈ saˈ li naˈajej Argob li cuan Basán. Aran cuanqueb oxcˈa̱l li ni̱nki tenamit, li sutsu̱queb saˈ tzˈac ut cuan li chˈi̱chˈ bronce saˈ eb li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Ahinadab li ralal laj Ido quicˈanjelac aran Mahanaim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Ahimaas quicˈanjelac saˈ lix naˈajeb li ralal xcˈajol laj Neftalí. Aˈan li quisumla riqˈuin lix Basemat, lix rabin laj Salomón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Baana li ralal laj Husai quicˈanjelac saˈ eb li tenamit Aser ut Alot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josafat li ralal laj Parúa quicˈanjelac saˈ lix naˈajeb li ralal xcˈajol laj Isacar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Simei li ralal laj Ela quicˈanjelac saˈ lix naˈajeb li ralal xcˈajol laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Geber li ralal laj Uri quicˈanjelac saˈ li naˈajej Galaad, saˈ lix tenamit li rey Sehón, lix reyeb laj amorreos, ut saˈ li naˈajej Basán li quicuan cuiˈ chokˈ rey laj Og. Caˈaj cuiˈ laj Geber quitaklan saˈ eb li naˈajej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb laj Israel ut eb laj Judá kˈaxal nabaleb joˈ xqˈuial li cocˈ ru li samaib chire li palau. Nequeˈcuaˈac ut nequeˈucˈac chi sa saˈ xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón cuan xcuanquil saˈ chixjunil li naˈajej li naticla cuan cuiˈ li nimaˈ Eufrates ut nacuulac toj cuanqueb cuiˈ laj filisteos ut nacuulac toj saˈ li nuba̱l re li tenamit Egipto. Eb aˈan cuanqueb rubel xcuanquil li rey Salomón ut nequeˈxtoj chiru li rey li joˈ qˈuial tento xtojbal joˈ najtil yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin xqˈuial li cˈaˈak re ru li nacˈanjelac chiru li rey Salomón rajlal cutan: numenak oxlaju xcaˈcˈa̱l (33) quintal li cha̱bil cˈaj, numenak bele̱laju roxcˈa̱l (99) quintal li cˈaj re trigo,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>laje̱b li cuacax li ni̱nk xtibeleb, junmay li cuacax li junes ichaj queˈxcuaˈ, ut jun ciento li carner. Ma̱cˈaˈeb saˈ ajl li quej, li yuc, ut li acˈach ut li caxlan li ni̱nk xtibeleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón quicuan xcuanquil saˈ xbe̱n chixjunil li naˈajej li cuan saˈ li oeste. Naticla cuan cuiˈ li nimaˈ Eufrates. Naticla saˈ li naˈajej Tifsa ut nacuulac toj Gaza. Chixjunileb li rey li cuanqueb saˈ eb li naˈajej aˈin cuanqueb rubel xcuanquil laj Salomón. Quicuan saˈ usilal riqˈuineb chixjunileb li cuanqueb chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak cuan chokˈ rey laj Salomón chixjunileb li cuanqueb saˈ eb li naˈajej Israel ut Judá saheb saˈ xchˈo̱l chalen saˈ li tenamit Dan toj saˈ li tenamit Beerseba. Li junju̱nk cabal cuan li racui̱mkeb uvas ut higos.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Salomón cuan caˈcˈa̱l mil (40,000) lix cacua̱y saˈ lix naˈajeb. Aˈaneb li nequeˈquelon re lix carruajes. Ut cuanqueb ajcuiˈ cablaju mil (12,000) li cui̱nk li nequeˈcˈamoc re li carruajes.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cablaju li queˈxakaba̱c chi takla̱nc queˈxcˈam li cˈaˈak re ru li ta̱cˈanjelak re xtzacae̱mk li rey Salomón ut xtzacae̱mkeb li nequeˈcuaˈac rochben. Ac chˈolchˈo cˈaˈru chi pohil ta̱cha̱lk li junju̱nk chi cui̱nk riqˈuin li cˈaˈru ta̱cˈanjelak chiru laj Salomón re nak ma̱cˈaˈ ta̱paltok chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈxcˈam ajcuiˈ li cebada ut li qˈuim li ta̱cˈanjelak reheb li cacua̱y ut eb li xul li nequeˈi̱kan. Ac chˈolchˈo cˈaˈru chi pohil teˈcha̱lk li junju̱nk chixchˈolaninquileb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal nabal lix naˈleb laj Salomón quiqˈueheˈ re xban li Dios. Chanchan xqˈuial li samaib chire li palau. Naxnau xcˈoxlanquil li cˈaˈru naxba̱nu ut chixjunil naxtau ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal cuiˈchic cuan xnaˈleb laj Salomón chiruheb li cuanqueb Egipto ut chiruheb ajcuiˈ li cuanqueb saˈ li este.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón, aˈan li kˈaxal nabal xnaˈleb chiruheb li cuanqueb xnaˈlebeb, joˈ laj Etán ajezraíta, ut laj Hemán ut laj Calcol ut laj Dardo, eb li ralal laj Mahol. Naˈno ru laj Salomón saˈ chixjunileb li naˈajej li cuanqueb chi xjun sutam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Salomón quixye oxib mil (3,000) li cha̱bil a̱tin proverbios xcˈabaˈ. Ut jun mil riqˈuin o̱b (1,005) li bich li quixyi̱b.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quia̱tinac chirixeb chixjunil li pim ut li cheˈ li cuan saˈ ruchichˈochˈ, joˈ li cocˈ, joˈ li ni̱nk. Quia̱tinac chirix li hisopo li nayoˈla chiru li tzˈac ut quia̱tinac chirixeb li ni̱nki cheˈ chacalteˈ li cuan Líbano. Ut quia̱tinac ajcuiˈ chirixeb chixjunileb li xul. Quia̱tinac ajcuiˈ chirixeb li xul li nequeˈrupupic, ut chirixeb li nequeˈxjucuqui rib saˈ chˈochˈ, ut chirixeb ajcuiˈ li car.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li rey li cuanqueb yalak bar queˈrabi resil nak laj Salomón cuan xnaˈleb ut queˈcuulac li tenamit chirabinquil li naˈleb li naxqˈue. Joˈcan ajcuiˈ eb li tenamit queˈcuulac chirabinquil.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Kings-3.html>&larr;</a>&nbsp;&nbsp;<font class=titleType><b>1Kings (4/22)</b></font>&nbsp;&nbsp;<a href=Simple-1Kings-5.html>&rarr;</a>
</td></tr></table>


</body></html>
