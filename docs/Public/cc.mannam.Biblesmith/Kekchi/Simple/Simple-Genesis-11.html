<html><head><title>
Genesis (11/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-10.html>&larr;</a>&nbsp;&nbsp;<font class=titleType><b>Genesis (11/50)</b></font>&nbsp;&nbsp;<a href=Simple-Genesis-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan jun ajcuiˈ li ra̱tinoba̱leb li cristian saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cristian queˈco̱eb chi cua̱nc saˈ li naˈajej li cuan bar na-el cuiˈ chak li sakˈe. Queˈxtau jun chˈochˈ helho ru. Li chˈochˈ aˈan cuan xcue̱nt Sinar. Ut aran queˈcana.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxye chi ribileb rib: —Takayi̱b li xan ut takacˈat chi us, chanqueb. Ut li xan quicˈanjelac chokˈ re̱kaj li pec. Ut li quicˈanjelac re xletzbal li xan, aˈan li na-el saˈ chˈochˈ asfalto xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxye: —Kayi̱bak junak katenamit ut jun li nimla ochoch najt xteram torre xcˈabaˈ. Ta̱cuulak toj saˈ choxa li xnajtil xteram. Chi joˈcaˈin teˈxqˈue retal saˈ chixjunil li ruchichˈochˈ nak la̱o cuan kanaˈleb. Ut incˈaˈ takajeqˈui kib yalak bar saˈ ruchichˈochˈ, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quicube chak ut quiril li cˈaˈru yo̱queb chixba̱nunquil li cui̱nk. Quiril li tenamit ut li torre li yo̱queb chixyi̱banquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quixye: —Li tenamit jun ajcuiˈ ut jun ajcuiˈ li ra̱tinoba̱leb. Xeˈxtiquib xba̱nunquil li nimla ochoch aˈin. Cui joˈcaˈin lix naˈlebeb, ma̱min teˈxcanab xba̱nunquil li cˈaˈru nequeˈxcˈoxla.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut tocubek ut takajal li ra̱tinoba̱leb re nak incˈaˈ teˈxtau ru li cˈaˈru teˈxye chi ribileb rib, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixjeqˈuiheb ru saˈ chixjunil li ruchichˈochˈ ut queˈxcanab li trabaj li queˈxtiquib xba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak li Dios quixjal li ra̱tinoba̱leb, queˈxqˈue chokˈ xcˈabaˈ li naˈajej aˈan Babel. Ut li Ka̱cuaˈ Dios quixjeqˈuiheb chixjunil li cristian yalak bar saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li retalileb li ralal xcˈajol laj Sem. Jun ciento (100) chihab cuan re laj Sem nak quiyoˈla laj Arfaxad li ralal. Ac cuib chihab chic xnumic li butˈi haˈ nak quiyoˈla.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut toj queˈcuan chic ralal ut xrabin. Chirix lix yoˈlajic laj Arfaxad, laj Sem quicuan o̱b ciento (500) chihab chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Oˈlaju xcaˈcˈa̱l (35) chihab cuan re laj Arfaxad nak quiyoˈla laj Sala li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut toj queˈcuan chic ralal ut xrabin. Chirix lix yoˈlajic laj Sala, laj Arfaxad quicuan ca̱hib ciento chihab riqˈuin oxib (403) chihab chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laje̱b xcaˈcˈa̱l (30) chihab cuan re laj Sala nak quiyoˈla laj Heber li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut toj queˈcuan chic ralal ut xrabin. Chirix lix yoˈlajic laj Heber, laj Sala quicuan ca̱hib ciento riqˈuin oxib (403) chihab chic.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱laju xcaˈcˈa̱l (34) chihab cuan re laj Heber nak quiyoˈla laj Peleg li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix lix yoˈlajic laj Peleg, laj Heber quicuan ca̱hib ciento riqˈuin laje̱b xcaˈcˈa̱l (430) chihab chic. Ut toj queˈcuan chic ralal ut xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laje̱b xcaˈcˈa̱l (30) chihab cuan re laj Peleg nak quiyoˈla laj Reu li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix lix yoˈlajic laj Reu, laj Peleg quicuan cuib ciento riqˈuin bele̱b (209) chihab chic. Ut toj queˈcuan chic ralal ut xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cablaju xcaˈcˈa̱l (32) chihab cuan re laj Reu nak quiyoˈla laj Serug li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix lix yoˈlajic laj Serug, laj Reu quicuan cuib ciento riqˈuin cuukub (207) chihab chic. Ut toj queˈcuan chic ralal ut xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laje̱b xcaˈcˈa̱l (30) chihab cuan re laj Serug nak quiyoˈla laj Nacor li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix lix yoˈlajic laj Nacor, laj Serug quicuan cuib ciento (200) chihab chic. Ut toj queˈcuan chic ralal ut xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bele̱b xcaˈcˈa̱l (29) chihab cuan re laj Nacor nak quiyoˈla laj Taré li ralal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chirix lix yoˈlajic laj Taré, laj Nacor quicuan jun ciento riqˈuin bele̱laju (119) chihab chic. Ut toj queˈcuan chic ralal ut xrabin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laje̱b xca̱cˈa̱l (70) chihab cuan re laj Taré nak quiyoˈla laj Harán li ralal. Ut mokon chic quicuan cuib chic li ralal. Lix cˈabaˈeb aˈan aj Abram ut aj Nacor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin lix cˈabaˈeb li ralal xcˈajol laj Taré. Laj Taré, aˈan lix yucuaˈeb laj Abram, laj Nacor ut laj Harán. Ut laj Harán, aˈan lix yucuaˈ laj Lot.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quicam laj Harán, toj yoˈyo lix yucuaˈ. Laj Harán quicam saˈ li naˈajej Ur lix tenamiteb laj caldeo. Saˈ li tenamit quiyoˈla cuiˈ, aran ajcuiˈ quicam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Abram quisumla riqˈuin jun li ixk xSarai xcˈabaˈ. Ut laj Nacor quisumla riqˈuin lix Milca. Lix Milca ut lix Isca xrabineb laj Harán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix Sarai ma̱ jun xcocˈal quicuan. Ac re nak incˈaˈ naqˈuiresin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Taré qui-el saˈ li naˈajej Ur, lix tenamiteb laj caldeo. Cuan saˈ xchˈo̱l nak ta̱xic saˈ li tenamit Canaán. Quixcˈam chirix laj Abram li ralal. Ut quixcˈam ajcuiˈ chirix laj Lot li ri. Laj Lot, aˈan ralal laj Harán. Ut quixcˈam ajcuiˈ lix Sarai li ralib. Lix Sarai, aˈan li rixakil laj Abram. Yo̱queb chi xic saˈ li be li naxic Canaán nak queˈxtau jun li tenamit Harán xcˈabaˈ. Ut coxeˈcana̱k saˈ li tenamit aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuib ciento chihab riqˈuin o̱b (205) chihab cuan re laj Taré nak quicam saˈ li tenamit Harán.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-10.html>&larr;</a>&nbsp;&nbsp;<font class=titleType><b>Genesis (11/50)</b></font>&nbsp;&nbsp;<a href=Simple-Genesis-12.html>&rarr;</a>
</td></tr></table>


</body></html>
