<html><head><title>
2Chronicles (19/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-18.html>&larr;</a>&nbsp;&nbsp;<font class=titleType><b>2Chronicles (19/36)</b></font>&nbsp;&nbsp;<a href=Simple-2Chronicles-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josafat lix reyeb laj Judá co̱ cuiˈchic saˈ li rochoch aran Jerusalén chi ma̱cˈaˈ quixcˈul saˈ li ple̱t.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li profeta Jehú li ralal laj Hanani co̱ chixcˈulbal li rey Josafat ut quixye re: —Nacatenkˈaheb li incˈaˈ useb xnaˈleb. Nacaraheb li xicˈ nequeˈiloc re li Ka̱cuaˈ Dios. Li Dios xjoskˈoˈ saˈ a̱be̱n xban li cˈaˈru xaba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan cuan li us xaba̱nu. Xacuisiheb li yi̱banbil dios Asera saˈ li naˈajej aˈin ut xaqˈue a̱chˈo̱l chixba̱nunquil li cˈaˈru naraj li Dios, chan laj Jehú.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josafat quicuan aran Jerusalén. Abanan quilajxbeni chixjunileb li naˈajej li cuan Beerseba toj saˈ li naˈajej li tzu̱l ru li cuanqueb cuiˈ eb li ralal xcˈajol laj Efraín. Ut quixye reheb nak teˈxqˈue xchˈo̱l chixsicˈbal li Ka̱cuaˈ, lix Dioseb lix xeˈto̱nil yucuaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josafat quixxakabeb laj rakol a̱tin saˈ eb li tenamit li cauresinbileb chixcolbal ribeb saˈ li naˈajej Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Quixye reheb laj rakol a̱tin: —Cheqˈuehak retal li cˈaˈru te̱ba̱nu nak texrakok a̱tin xban nak ma̱cuaˈ saˈ xcˈabaˈeb li cui̱nk texrakok a̱tin. Saˈ xcˈabaˈ ban li Dios. Ut aˈan ta̱tenkˈa̱nk e̱re nak texrakok a̱tin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chexucua ru li Ka̱cuaˈ ut cheqˈuehak retal li cˈaˈru te̱ba̱nu xban nak li Ka̱cuaˈ li kaDios incˈaˈ naraj nak te̱sicˈ ru ani te̱col rix chi moco naraj nak ta̱tumina̱k e̱ru. Naraj ban nak texrakok a̱tin saˈ xya̱lal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ajcuiˈ quixba̱nu aran Jerusalén laj Josafat. Quixxakabeb laj levita, eb laj tij ut eb li nequeˈtaklan saˈ xbe̱n li junju̱nk cabal chi rakoc a̱tin saˈ xbe̱neb li nequeˈkˈetoc re lix chakˈrab li Dios ut eb li nequeˈxpleti ribeb saˈ li tenamit Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut quixye reheb: —Tento nak te̱xucua ru li Ka̱cuaˈ ut texcˈanjelak saˈ ti̱quilal ut chi anchal e̱chˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Yalak cˈaˈru toleˈjitok cuiˈ che̱ru le̱ ras e̱ri̱tzˈin cuanqueb chak saˈ eb li naˈajej, cheqˈuehak xnaˈleb re nak incˈaˈ teˈma̱cobk chiru li Ka̱cuaˈ. Usta aj camsineleb, usta xeˈxkˈet li chakˈrab malaj ut lix kˈusbaleb ut lix tijbaleb, chekˈuseb re nak incˈaˈ ta̱cha̱lk xjoskˈil li Ka̱cuaˈ saˈ e̱be̱n chi moco saˈ xbe̱neb le̱ ras e̱ri̱tzˈin. Cui te̱ba̱nu chi joˈcan incˈaˈ texma̱cobk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Amarías li xbe̱nil aj tij, aˈan li ta̱cˈamok be che̱ru nak yo̱kex chi cˈanjelac chiru li Ka̱cuaˈ. Laj Zebadías li ralal laj Ismael, aˈan li nataklan saˈ xbe̱neb laj Judá. Aˈan ta̱cˈamok be che̱ru nak yo̱kex chi cˈanjelac chiru li rey. Ut eb laj levita teˈtenkˈa̱nk e̱re. Cauhak taxak e̱chˈo̱l chi cˈanjelac. Li Ka̱cuaˈ ta̱cua̱nk riqˈuineb li nequeˈxba̱nu li us, chan laj Josafat.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-18.html>&larr;</a>&nbsp;&nbsp;<font class=titleType><b>2Chronicles (19/36)</b></font>&nbsp;&nbsp;<a href=Simple-2Chronicles-20.html>&rarr;</a>
</td></tr></table>


</body></html>
