<html><head><title>
Isaiah (27/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-26.html>&larr;</a>&nbsp;&nbsp;<font class=titleType><b>Isaiah (27/66)</b></font>&nbsp;&nbsp;<a href=Simple-Isaiah-28.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan li Ka̱cuaˈ tixqˈueheb chixtoj xma̱queb laj Leviatán li nimla xul li se̱b xchˈo̱l chixba̱nunquil li incˈaˈ us, ut li nimla cˈantiˈ li naxkˈotkˈoti rib, joˈ ajcuiˈ li dragón li cuan saˈ li palau. Riqˈuin lix nimla chˈi̱chˈ cau tixcamsiheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan li Ka̱cuaˈ Dios tixye: —Bichankex chirix lix naˈaj li cha̱bil uvas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel, aˈaneb lix naˈaj lin uvas. La̱in li Ka̱cuaˈ nin-iloc reheb. Chanchan nintˈakresi nak nacuileb. Nequeˈcuil chi kˈek chi cutan re nak ma̱cˈaˈ teˈxcˈul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Incˈaˈ chic yo̱ injoskˈil saˈ xbe̱neb lin tenamit. Cui ta cuan li teˈraj xchˈiˈchˈiˈinquileb la̱in saˈ junpa̱t tebinsach ruheb joˈ nak nequeˈcˈat li qˈuix ut li pim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cui eb li xicˈ nequeˈiloc re lin tenamit teˈraj nak tincoleb, teˈcha̱lk raj cuiqˈuin. Teˈxcˈam raj ribeb saˈ usilal cuiqˈuin, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ eb li cutan teˈcha̱lk eb laj Israel li ralal xcˈajol laj Jacob teˈnabalokˈ saˈ ruchichˈochˈ ut teˈcua̱nk yalak bar. Us teˈe̱lk riqˈuin li cˈaˈru teˈxba̱nu. Chanchanakeb li cheˈ li naxchap xxeˈ chi us ut nabal li ru naxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios incˈaˈ quixrahobtesiheb laj Israel joˈ quixba̱nu reheb li xicˈ nequeˈiloc reheb laj Israel. Incˈaˈ quixqˈueheb chi camsi̱c laj Israel joˈ quixqˈueheb chi camsi̱c li jalaneb xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ quixqˈueheb laj Israel chixtojbal lix ma̱queb nak quixcanabeb saˈ rukˈeb li jalaneb xtenamit. Queˈchapeˈ ut queˈcˈameˈ chi pre̱xil saˈ jalan tenamit. Chanchan nak queˈcˈameˈ xban li cacuil ikˈ li nachal saˈ releb sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios tixcuy xma̱queb laj Israel nak telajeˈxjuqˈui chixjunil li artal li nequeˈlokˈoni̱c cuiˈ li jalanil dios. Tixcuy xma̱queb nak ma̱cˈaˈak chic li yi̱banbil dios xAsera, chi moco li naˈajej li nacˈatman cuiˈ li pom.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li tenamit li kˈaxal cau rib nak quicuan quitzˈekta̱na̱c. Ma̱cˈaˈ chic cuan chi saˈ. Chanchan li chaki chˈochˈ. Aran nequeˈcuaˈac li cuacax saˈ li pachˈayaˈ ut aran ajcuiˈ nequeˈhilan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li rukˈ li cheˈ queˈchakic ut queˈtokeˈ. Ut eb li ixk nequeˈxsicˈ chokˈ xsiˈeb. Eb li tenamit incˈaˈ nequeˈxtau xya̱lal. Joˈcan nak li Ka̱cuaˈ, li quiyoˈobtesin reheb incˈaˈ quiril xtokˈoba̱l ruheb. Incˈaˈ quiruxta̱naheb ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li cutan aˈan li Ka̱cuaˈ tixchˈutubeb lix tenamit. Naticla chak cuan cuiˈ li nimaˈ Eufrates. Nacuulac toj saˈ lix nuba̱leb laj Egipto. Li junju̱nk chi aj Israel teˈchˈutuba̱k joˈ nak naxocman ru li trigo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan ta̱ya̱basi̱k chi cau li trompeta. Eb laj Israel li queˈchapeˈ ut queˈcˈameˈ saˈ eb li tenamit Asiria ut Egipto teˈxchˈutub ribeb ut teˈxic Jerusalén ut teˈxlokˈoni li Ka̱cuaˈ saˈ lix santil tzu̱l.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-26.html>&larr;</a>&nbsp;&nbsp;<font class=titleType><b>Isaiah (27/66)</b></font>&nbsp;&nbsp;<a href=Simple-Isaiah-28.html>&rarr;</a>
</td></tr></table>


</body></html>
