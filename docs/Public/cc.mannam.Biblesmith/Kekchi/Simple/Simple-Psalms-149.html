<html><head><title>
Psalms (149/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-148.html>&larr;</a>&nbsp;&nbsp;<font class=titleType><b>Psalms (149/150)</b></font>&nbsp;&nbsp;<a href=Simple-Psalms-150.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>¡Lokˈoninbil taxak li Ka̱cuaˈ! Chebicha̱k taxak junak li acˈ bich re xlokˈoninquil li Ka̱cuaˈ. Cheqˈuehak taxak xlokˈal saˈ comonil nak chˈutchˈu̱quex la̱ex li ralal xcˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chisahokˈ taxak saˈ xchˈo̱leb laj Israel, riqˈuin li Ka̱cuaˈ li quiyoˈobtesin reheb. Li cuanqueb Sión, chisahokˈ saˈ xchˈo̱leb xban nak aˈan lix reyeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cheˈxqˈuehak taxak xlokˈal li Ka̱cuaˈ riqˈuin lix arpa ut riqˈuin lix pandero. Cheˈxajok re xqˈuebal xlokˈal lix cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ sa saˈ xchˈo̱l riqˈuineb lix tenamit ut naxqˈueheb xlokˈal li tu̱laneb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chisahokˈ taxak saˈ xchˈo̱leb li ralal xcˈajol xban nak li Ka̱cuaˈ quixqˈueheb xlokˈal. Cheˈxqˈuehak taxak xlokˈal nak cua̱nkeb saˈ xcuarib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cheˈxjapak reheb chixqˈuebal xlokˈal li Ka̱cuaˈ. Chicua̱nk taxak xchˈi̱chˈeb saˈ rukˈeb caˈ pacˈal xkˈesnal,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>re nak teˈxqˈueheb chixtojbaleb xma̱c li incˈaˈ nequeˈpa̱ban re li Ka̱cuaˈ ut re ajcuiˈ nak teˈxqˈueheb chixtojbaleb xma̱c li jalaneb xtenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈxbacˈ riqˈuin cadena eb li rey joˈ ajcuiˈ eb li nequeˈtenkˈan reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li ralal xcˈajol li Dios teˈrakok a̱tin saˈ xbe̱neb joˈ quixye li Ka̱cuaˈ. Aˈan li lokˈal li quixqˈue li Dios reheb li ralal xcˈajol. ¡Lokˈoninbil taxak li Ka̱cuaˈ!</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-148.html>&larr;</a>&nbsp;&nbsp;<font class=titleType><b>Psalms (149/150)</b></font>&nbsp;&nbsp;<a href=Simple-Psalms-150.html>&rarr;</a>
</td></tr></table>


</body></html>
