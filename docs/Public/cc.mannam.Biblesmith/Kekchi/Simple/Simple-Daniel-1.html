<html><head><title>
Daniel (1/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Daniel (1/12)</b></font>&nbsp;&nbsp;<a href=Simple-Daniel-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ rox chihab roquic laj Joacim chokˈ xreyeb laj Judá nak quicuulac Jerusalén laj Nabucodonosor lix reyeb laj Babilonia chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixcanab laj Joacim lix reyeb laj Judá saˈ rukˈeb laj Babilonia. Ut cuan li secˈ li quicˈanjelac saˈ rochoch li Dios li quicˈameˈ saˈ li naˈajej Sinar. Ut laj Nabucodonosor quixcˈam saˈ rochoch lix dios ut quixqˈue saˈ li naˈajej bar naxocman cuiˈ li cˈaˈak re ru terto xtzˈak re lix dioseb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Aspenaz aˈan li nataklan saˈ xbe̱neb li cui̱nk li eunuco, li nequeˈtrabajic saˈ li palacio. Li rey quixye re laj Aspenaz nak tixsicˈ ruheb cuib oxib xcomoneb li ralal xcˈajol li queˈcuan chokˈ xreyeb laj Israel ut tixcˈameb saˈ li palacio.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li chˈajom aˈan tento nak cˈajoˈak xchakˈaleb ru ut cua̱nkeb xnaˈleb, tzolbilakeb ut se̱bak xchˈo̱leb, ut tzˈakalak re ruheb re nak ta̱ru̱k teˈcˈanjelak saˈ li palacio. Ut laj Aspenaz tixcˈut chiruheb li a̱tinac ut li tzˈi̱bac saˈ li ra̱tinoba̱leb laj Babilonia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixye nak rajlal cutan teˈqˈuehekˈ xtzacae̱mk joˈ naxtzaca aˈan. Teˈqˈuehekˈ xvino joˈ narucˈ aˈan. Teˈchˈolani̱k oxib chihab ut chirix aˈan teˈcˈamekˈ chiru li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xya̱nkeb li sicˈbileb ru cuanqueb laj Daniel, laj Ananías, laj Misael ut laj Azarías. Aˈaneb ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li nataklan saˈ xbe̱neb li eunucos quixqˈue xcˈabaˈeb. Laj Daniel quiqˈueheˈ chokˈ aj Beltsasar. Laj Ananías quiqˈueheˈ chokˈ aj Sadrac. Laj Misael quiqˈueheˈ chokˈ aj Mesac ut laj Azarías quiqˈueheˈ chokˈ aj Abed-nego.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Daniel quixye saˈ xchˈo̱l nak incˈaˈ tixmux ru lix pa̱ba̱l riqˈuin xcuaˈbal li tzacae̱mk li quiqˈueheˈ re xban li rey chi moco riqˈuin rucˈbal li vino xban nak eb laj Judá incˈaˈ queˈxba̱nu li tzacae̱mk aˈan. Quixtzˈa̱ma ban chiru laj Aspenaz nak incˈaˈ ta̱minekˈ ru xba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixtenkˈa laj Daniel. Lix naˈleb laj Daniel quicuulac chiru laj Aspenaz li nataklan saˈ xbe̱neb li eunuco.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Aspenaz li nataklan reheb quixye re laj Daniel: —La̱in ninxucuac xban nak li rey quixye cue cˈaˈru te̱tzaca. Cui sakquirin le̱ riloba̱l ut cui bakex chiruheb li jun chˈol chic, li rey naru naxtakla incamsinquil la̱in, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Daniel quia̱tinac riqˈuin laj Melsar, li quiqˈueheˈ xban laj Aspenaz chi iloc reheb laj Daniel, laj Ananías, laj Misael ut laj Azarías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixye re: —Ba̱nu usilal, kayalak laje̱bak cutan li yo̱quin chixtzˈa̱manquil cha̱cuu. Junes quiˈil kˈe̱n ta̱qˈue chikatzaca ut junes haˈ ta̱qˈue chikucˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin aˈin ta̱cuil bar cuan li kˈaxal cau, ma la̱o malaj li nequeˈtzacan re li tzacae̱mk joˈ naxtzaca li rey. Ut chirix aˈan naru nacaba̱nu li cˈaˈru nacacuaj kiqˈuin. Cui ta̱cuil nak incˈaˈ cauho, ta̱qˈue chikatzaca li cˈaˈru ta̱cuaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Melsar quixcˈul xchˈo̱l li quixye laj Daniel. Ut laje̱b cutan queˈxba̱nu chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut nak ac xnumeˈ li laje̱b cutan, laj Daniel ut eb li rochben kˈaxal cau nequeˈiloc ut cau ribeb chiruheb li jun chˈol chic li nequeˈtzacan joˈ quixye li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut chirix chic aˈan laj Melsar incˈaˈ quixqˈue reheb li tzacae̱mk ut li vino li quixye li rey. Quixqˈue ban junes quiˈil kˈe̱n chixtzacaheb ut junes haˈ quixqˈue chiruqˈueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Dios quixqˈue xnaˈlebeb li ca̱hib chi sa̱j cui̱nk aˈin ut kˈaxal se̱beb xchˈo̱l chixtaubal ru chixjunil li cˈaˈru quicuteˈ chiruheb. Ut kˈaxal cuiˈchic li naˈleb li quiqˈueheˈ re laj Daniel xban li Dios re xtaubal ru li naxye li matcˈ ut li visión.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ac xnumeˈ li oxib chihab li quixye li rey, laj Aspenaz li nataklan saˈ xbe̱neb li eunuco quixcˈameb riqˈuin li rey Nabucodonosor.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey quia̱tinac riqˈuineb. Ut quisahoˈ xchˈo̱l riqˈuineb laj Daniel, laj Ananías, laj Misael ut laj Azarías ut ma̱ jun chic quixtau joˈ eb li ca̱hib aˈan. Joˈcan nak queˈcana saˈ li palacio chi cˈanjelac chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li cˈaˈru queˈpatzˈeˈ reheb xban li rey, li ca̱hib chi cui̱nk aˈin kˈaxal cha̱bil queˈxsume. Kˈaxal cuiˈchic cha̱bil queˈxsume chiruheb chixjunileb li cuanqueb rubel xcuanquil li rey joˈ laj kˈe ut eb li nequeˈtzoloc chirix li chahim.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut laj Daniel quicana chi cˈanjelac saˈ li palacio toj saˈ li xbe̱n chihab nak cuan chokˈ rey laj Ciro.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Daniel (1/12)</b></font>&nbsp;&nbsp;<a href=Simple-Daniel-2.html>&rarr;</a>
</td></tr></table>


</body></html>
