<html><head><title>
2Thessalonians (1/3)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>2Thessalonians (1/3)</b></font>&nbsp;&nbsp;<a href=Simple-2Thessalonians-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in laj Pablo. Cuochben laj Silvano ut laj Timoteo nak yo̱co chixtzˈi̱banquil li hu aˈin e̱riqˈuin la̱ex laj pa̱banel li cuanquex aran Tesalónica. La̱ex rehex chic li Dios li kaYucuaˈ ut rehex chic li Ka̱cuaˈ Jesucristo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈ taxak li usilal ut li tuktu̱quilal chicua̱nk e̱riqˈuin, li naxqˈue li Dios li kaYucuaˈ ut li Ka̱cuaˈ Jesucristo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ex inherma̱n, incˈaˈ nakacanab xbantioxinquil chiru li Dios saˈ e̱cˈabaˈ la̱ex. Tento takabantioxi chiru li Dios xban nak yo̱ chi cacuu̱c e̱chˈo̱l saˈ le̱ pa̱ba̱l ut kˈaxal cuiˈchic nequera e̱rib che̱ribil e̱rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak kˈaxal sa saˈ kachˈo̱l chixserakˈinquil resil le̱ pa̱ba̱l reheb li nequeˈpa̱ban re li Dios yalak bar. Nakaye reheb chanru nak nequexpa̱ban chi anchal e̱chˈo̱l ut cau e̱chˈo̱l nak yo̱quex chixcuybal xnumsinquil li raylal ut li ra xi̱cˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak nequecuy xnumsinquil li raylal nacˈutun nak li Dios yo̱ che̱tenkˈanquil. Li Dios ta̱rakok a̱tin saˈ ti̱quilal. Tento nak te̱cuy li raylal re nak li Dios tixye nak e̱cˈulub oc saˈ lix nimajcual cuanquilal ut saˈ xcˈabaˈ ajcuiˈ aˈan nak yo̱quex chixcˈulbal li raylal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kˈaxal ti̱c xchˈo̱l li Dios. Joˈcan nak tixqˈue raylal saˈ xbe̱neb li nequeˈrahobtesin e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan la̱ex li yo̱quex chixcˈulbal raylal, li Dios texqˈue chi hila̱nc kochben la̱o ut incˈaˈ chic takacˈul raylal. Aˈin ta̱cˈulma̱nk nak li Ka̱cuaˈ Jesucristo tixcˈutbesi chak rib nak ta̱cha̱lk toj saˈ choxa. Ta̱cha̱lk rochbenakeb chak lix ángel li cuanqueb xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchan li rakˈ xam nak ta̱cha̱lk li Ka̱cuaˈ Jesucristo riqˈuin xnimal xlokˈal chi rakoc a̱tin. Tixqˈueheb chixtojbal xma̱queb li ani incˈaˈ nequeˈpa̱ban re li Dios joˈ ajcuiˈ li ani incˈaˈ nequeˈraj rabinquil resilal li colba-ib li naxqˈue li Ka̱cuaˈ Jesucristo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix tojbal rixeb lix ma̱c li tixqˈue, aˈan li sachc chi junelic nak teˈisi̱k chiru li Ka̱cuaˈ Jesucristo ut chiru lix nimal xlokˈal ut lix cuanquilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil aˈin ta̱cˈulma̱nk saˈ li cutan nak tol-e̱lk cuiˈchic li Ka̱cuaˈ Jesucristo. Saˈ li cutan aˈan li Jesucristo ta̱lokˈoni̱k xbaneb chixjunileb li nequeˈpa̱ban re. La̱ex cuanquex saˈ xya̱nkeb aˈan. Rehex chic li Cristo xban nak ac xepa̱b li xya̱lal li xkachˈolob che̱ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak junelic nocotijoc che̱rix ut nakatzˈa̱ma chiru li Dios nak cha̱bilakex taxak re nak e̱cˈulubak cua̱nc chokˈ ralal xcˈajol li Dios. Nakatzˈa̱ma chiru nak riqˈuin taxak xnimal xcuanquil, textenkˈa chixba̱nunquil li us re nak tzˈakalak re ru le̱ yehom e̱ba̱nuhom saˈ xcˈabaˈ le̱ pa̱ba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nocotijoc che̱rix re nak la̱ex junelic te̱nima xlokˈal li Ka̱cuaˈ Jesucristo. Ut la̱ex tex-oxlokˈi̱k ajcuiˈ xban nak rehex chic li Cristo. Aˈ taxak li Dios ut li Ka̱cuaˈ Jesucristo riqˈuin xnimal rusilal chitenkˈa̱nk e̱re re nak joˈcan taxak chi-uxma̱nk.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>2Thessalonians (1/3)</b></font>&nbsp;&nbsp;<a href=Simple-2Thessalonians-2.html>&rarr;</a>
</td></tr></table>


</body></html>
