<html><head><title>
Psalms (77/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-76.html>&larr;</a>&nbsp;&nbsp;<font class=titleType><b>Psalms (77/150)</b></font>&nbsp;&nbsp;<a href=Simple-Psalms-78.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi cau xya̱b incux xinya̱ba xcˈabaˈ li Dios. Xinya̱ba xcˈabaˈ li Dios ut aˈan xsumen cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak cuanquin saˈ raylal quintijoc chiru li Dios. Quinnumsi li kˈojyi̱n chi tijoc ut incˈaˈ ajcuiˈ nacˈojla inchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nanak saˈ inchˈo̱l li usilal li quixba̱nu cue li Dios, ninya̱bac. Ut nak nincˈoxla li raylal li cuanquin cuiˈ, nacuecˈa nak incˈaˈ chic nincuy.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, la̱at incˈaˈ quina̱tenkˈa. Joˈcan nak incˈaˈ quinru chi cua̱rc xban li raylal ut xban lin cˈaˈux. Quisach innaˈleb. Incˈaˈ chic quinru chi a̱tinac.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nanak saˈ inchˈo̱l li cˈaˈru kacˈul chak saˈ eb li cutan ut eb li chihab li quilajeˈnumeˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequeˈjulticoˈ cue chiru li kˈojyi̱n li bich li quinbicha chak junxil. Nincˈoxla saˈ inchˈo̱l ut ninye:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma junelic yo̱k xjoskˈil li Dios kiqˈuin? ¿Ma incˈaˈ ta̱ruxta̱na cuiˈchic ku?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma incˈaˈ chic nocoxra? ¿Ma incˈaˈ chic toxtenkˈa joˈ quixyechiˈi ke?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>¿Ma xsach ta cuiˈ saˈ xchˈo̱l li Dios nak ta̱ruxta̱na ku? ¿Ma kˈaxal cuiˈchic yo̱ xjoskˈil saˈ kabe̱n nak incˈaˈ chic naxtokˈoba ku? chanquin saˈ inchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Xban nak incˈaˈ cau inchˈo̱l, joˈcan nak xincˈoxla chi joˈcan. Abanan chalen anakcuan tincˈoxlak chirix li quixba̱nu chak kiqˈuin junxil li nimajcual Dios riqˈuin lix cuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱julticokˈ cue li cˈanjel quixba̱nu li Ka̱cuaˈ. Junelic cua̱nk saˈ inchˈo̱l li sachba chˈo̱lej li quixba̱nu junxil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, tincˈoxlak chirix li caba̱nu chak junxil. Tinye resil li quilaja̱ba̱nu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>At inDios, ma̱cˈaˈ chic junak Dios joˈ la̱at xban nak la̱at santo. Ut chixjunil li cˈaˈru nacaba̱nu, nacaba̱nu saˈ ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at nacaba̱nu li sachba chˈo̱lej, at Dios, ut cacˈutbesi la̱ cuanquil chiruheb li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin xnimal la̱ cuanquil cacoleb la̱ tenamit, eb li ralal xcˈajol laj Jacob ut laj José.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Dios, nak la̱at caye nak tixjach rib li palau, qui-abin cha̱cuu. Usta kˈaxal cham li palau, abanan qui-abin cha̱cuu ut quixjach rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak caqˈue la̱ chakˈrab saˈ junpa̱t quichal li chok saˈ choxa ut quixqˈue li hab. Natenloc li ca̱k ut nareploc yalak bar.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lix ya̱b li ca̱k qui-abi̱c saˈ li ikˈ. Quisakenoˈ li ruchichˈochˈ xban li rakˈ li ca̱k ut qui-ecˈan saˈ xnaˈaj xban li hi̱c.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta kˈaxal cham li palau, abanan la̱at catnumeˈ aran nak cajach ru ut ma̱ ani qui-iloc re nak catnumeˈ aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at caberesiheb la̱ tenamit joˈ nak nequeˈberesi̱c li carner. Ut caqˈueheb laj Moisés ut laj Aarón chi cˈamoc be chiruheb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-76.html>&larr;</a>&nbsp;&nbsp;<font class=titleType><b>Psalms (77/150)</b></font>&nbsp;&nbsp;<a href=Simple-Psalms-78.html>&rarr;</a>
</td></tr></table>


</body></html>
