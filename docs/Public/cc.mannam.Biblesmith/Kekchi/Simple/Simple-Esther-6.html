<html><head><title>
Esther (6/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-5.html>&larr;</a>&nbsp;&nbsp;<font class=titleType><b>Esther (6/10)</b></font>&nbsp;&nbsp;<a href=Simple-Esther-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li kˈojyi̱n aˈan nak incˈaˈ quicube xcuara li rey, quixtakla xcˈambal chak li hu li tzˈi̱banbil cuiˈ retalil chixjunil li ac quilajcˈulman, ut queˈoc chirilbal xsaˈ li hu aˈan chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li hu aˈan queˈxtau retalil chanru nak laj Mardoqueo quixye resil nak laj Bigtán ut laj Teres queˈraj xcamsinquil li rey Asuero. Li cuib chi cui̱nk aˈan xcomoneb li queˈcˈacˈalen re li oqueba̱l re li rochoch li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixpatzˈ reheb li yo̱queb chi cˈanjelac chiru: —¿Cˈaˈru xkaqˈue re laj Mardoqueo? ¿Ma xkaqˈue xkˈajca̱munquil li usilal xba̱nu cue? chan. Eb li nequeˈcˈanjelac chiru queˈxye: —Ma̱cˈaˈ quiqˈueheˈ re, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ ajcuiˈ li ho̱nal aˈan laj Amán qui-oc saˈ li neba̱l cuan cuiˈ lix naˈaj li rey. Quiraj xtzˈa̱manquil chiru li rey nak tixqˈue chi yatzˈecˈ laj Mardoqueo saˈ li naˈajej li quixqˈue chi yi̱ba̱c laj Amán. Li rey quixpatzˈ: —¿Ani yo̱ chi be̱c saˈ li neba̱l? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>—Aˈan laj Amán, chanqueb li nequeˈcˈanjelac chiru li rey. Ut li rey quixye: —Ocsimak chak, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Amán qui-oc cuan cuiˈ li rey ut li rey quixpatzˈ re: —¿Cˈaˈru us tinba̱nu re junak li cui̱nk li nacuaj xqˈuebal xlokˈal? chan. Saˈ xchˈo̱l laj Amán nak aˈan li ta̱qˈuehekˈ xlokˈal. Quixye saˈ xchˈo̱l: —¿Ani ta chic tixqˈue xlokˈal? Caˈaj cuiˈ la̱in, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak laj Amán quixye re li rey: —Cui ta̱qˈue xlokˈal li cui̱nk aˈan, at rey,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>ta̱cˈamekˈ chak li cha̱bil akˈ xcomon li nacaqˈue cha̱cuix, at rey. Ut ta̱cˈamekˈ ajcuiˈ chak li cacua̱y li nacatbe̱c cuiˈ la̱at ut ta̱qˈuehekˈ lix corona li cacua̱y saˈ xjolom li narocsi nak nacatbe̱c chirix la̱at.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut ta̱kˈaxtesi li rakˈ ut li corona re junak li nim xcuanquil li nacˈanjelac cha̱cuu. Ut aˈan ta̱qˈuehok re chirix li cui̱nk li ta̱qˈue xlokˈal. Ut laj cˈanjel cha̱cuu tixberesi li cacua̱y saˈ eb li be ut tixjap re chixyebal: —Joˈcaˈin naxba̱nu li rey re li ani ta̱raj xqˈuebal xlokˈal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rey quixye re laj Amán: —Se̱ba a̱cuib. Cˈam li cuakˈ aˈin ut cˈam li cacua̱y ut ba̱nu joˈ xaye. Ba̱nu aˈan re laj Mardoqueo laj judío li chunchu aran saˈ li oqueba̱l re li cuochoch. Ba̱nu chixjunil li xaye, chan li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Amán quixcˈam li rakˈ li rey riqˈuin laj Mardoqueo ut quixcˈam ajcuiˈ li cacua̱y. Quixqˈue li rakˈ chirix laj Mardoqueo. Ut nak cuan chirix li cacua̱y laj Mardoqueo, laj Amán quixberesi li cacua̱y saˈ eb li be ut quixjap re chixyebal: —Joˈcaˈin naxba̱nu li rey re li ani naraj xqˈuebal xlokˈal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quisukˈi chak laj Mardoqueo chi be̱c co̱ cuiˈchic saˈ li oqueba̱l re li rochoch li rey. Ut laj Amán quixxulub xjolom xban xxuta̱n ut co̱ saˈ junpa̱t saˈ rochoch chi ra saˈ xchˈo̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quicuulac saˈ rochoch, quixserakˈi chixjunil li quixcˈul re lix Zeres li rixakil ut reheb ajcuiˈ li rami̱g li nequeˈqˈuehoc xnaˈleb. Ut eb aˈan queˈxye re: —Xatiquib xsachbal la̱ cuanquil chiru laj Mardoqueo. Xban nak aˈan aj judío la̱at incˈaˈ naru tatnumta̱k saˈ xbe̱n. Aˈan ban ta̱numta̱k saˈ a̱be̱n la̱at, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱jiˈ ajcuiˈ nequeˈrakeˈ chi a̱tinac nak queˈcuulac li eunucos li nequeˈcˈanjelac chiru li rey chixcˈambal laj Amán saˈ junpa̱t saˈ li ninkˈe li quixcˈu̱b lix Ester.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Esther-5.html>&larr;</a>&nbsp;&nbsp;<font class=titleType><b>Esther (6/10)</b></font>&nbsp;&nbsp;<a href=Simple-Esther-7.html>&rarr;</a>
</td></tr></table>


</body></html>
