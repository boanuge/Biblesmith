<html><head><title>
Zechariah (13/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-12.html>&larr;</a>&nbsp;&nbsp;<font class=titleType><b>Zechariah (13/14)</b></font>&nbsp;&nbsp;<a href=Simple-Zechariah-14.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan, ta̱yoˈla̱k jun li Yuˈam Haˈ. Ut li Haˈ aˈan ta̱chˈajok re lix ma̱queb ut lix ma̱usilaleb li ralal xcˈajol laj David joˈqueb ajcuiˈ li cuanqueb Jerusalén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ chixjunil li tenamit Israel, la̱in tinsacheb ru li jalanil dios ut tinsacheb ajcuiˈ lix cˈabaˈeb re nak incˈaˈ chic teˈlokˈoni̱k xbaneb li tenamit. Ut tincuisiheb ajcuiˈ li profeta li incˈaˈ useb xnaˈlebeb saˈ xya̱nkeb ut tincuisi ajcuiˈ lix ma̱usilaleb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut cui toj cuan junak ta̱oc chokˈ profeta aj balakˈ, lix naˈ xyucuaˈ teˈxye re, “La̱at tento tatca̱mk xban nak xatticˈtiˈic saˈ xcˈabaˈ li Dios,” chaˈkeb re. La̱in li Ka̱cuaˈ li yo̱quin chi yehoc re aˈin. Cui ani tixqˈue rib chokˈ junak profeta aj balakˈ, camsinbil ta̱uxk re xban lix naˈ xyucuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb li profeta aj balakˈ teˈxuta̱na̱k xban li ticˈtiˈ li ac xeˈxye. Ut incˈaˈ chic teˈbalakˈi̱nk riqˈuin rocsinquil li rakˈ profeta chirixeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan teˈxye, “La̱in ma̱cuaˈin profeta. La̱in aj cˈalom chalen chak saˈ insa̱jilal,” chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui ani ta̱patzˈok re, “¿Cˈaˈut nak tochˈoleb saˈ la̱ cuukˈ?” aˈan ta̱chakˈok ut tixye, “Aˈaneb ajcuiˈ li cuech tenamitil xeˈba̱nun re,” chaˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nimajcual Dios quixye: —Tincanab chi camsi̱c laj ilol reheb li carner. Tinkˈaxtesi re ca̱mc li natenkˈan cue. Ta̱camsi̱k laj ilol reheb li carner ut eb li carner teˈxchaˈchaˈi ribeb. Ut tincˈut injoskˈil chiruheb li carner.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin ta̱cˈulma̱nk saˈ li tenamit aˈan: numenak yijach li tenamit teˈosokˈ. Incˈaˈ chic qˈui teˈcana̱k, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li joˈ qˈuial chic teˈcana̱k, chanchan numsinbil saˈ xam tinba̱nu reheb nak tinyal rixeb, joˈ nak nanumsi̱c li plata ut li oro saˈ li xam. Eb aˈan teˈxya̱ba incˈabaˈ ut la̱in tinsumeheb ut tinye reheb: La̱ex lin tenamit. Ut eb aˈan teˈxye, “Li Ka̱cuaˈ, aˈan li kaDios,” chaˈkeb.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-12.html>&larr;</a>&nbsp;&nbsp;<font class=titleType><b>Zechariah (13/14)</b></font>&nbsp;&nbsp;<a href=Simple-Zechariah-14.html>&rarr;</a>
</td></tr></table>


</body></html>
