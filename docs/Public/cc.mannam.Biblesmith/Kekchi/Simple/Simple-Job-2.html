<html><head><title>
Job (2/42)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-1.html>&larr;</a>&nbsp;&nbsp;<font class=titleType><b>Job (2/42)</b></font>&nbsp;&nbsp;<a href=Simple-Job-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quicuulac xkˈehil nak queˈxchˈutub cuiˈchic rib chiru li Dios eb li ángel. Ut saˈ xya̱nkeb aˈan quicuulac cuiˈchic laj tza.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quixye re laj tza: —¿Bar xatchal chak? chan re. Ut laj tza quixye re li Dios: —Yo̱quin chak chixsutinquil li ruchichˈochˈ. Yo̱quin chixbeninquil cuib yalak bar, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quixye re laj tza: —¿Ma incˈaˈ nacacuil laj Job laj cˈanjel chicuu? Ma̱ ani chic junak cui̱nk joˈ aˈan saˈ ruchichˈochˈ. Aˈan tzˈakal re ru lix yuˈam ut ti̱c xchˈo̱l. Aˈan naxxucua cuu ut incˈaˈ naxba̱nu ma̱usilal. Usta la̱at xaye cue nak tincanab chixcˈulbal li raylal re chi ma̱cˈaˈ rajbal, abanan laj Job toj cuan saˈ ti̱quilal ut toj cau xchˈo̱l cuiqˈuin, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan laj tza quixye re li Dios: —Cui ma̱cˈaˈ naxcˈul lix tibel li cui̱nk, ma̱cˈaˈ naxye, usta naxqˈue chi tzˈekecˈ li cˈaˈru cuan re xban xcolbal rix lix yuˈam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Qˈue junak yajel saˈ lix tibel ut aran ta̱cuil ma incˈaˈ na tatxtzˈekta̱na, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak li Ka̱cuaˈ Dios quixye re laj tza: —Us. Ma̱cˈaˈ naxye. Ba̱nu li cˈaˈru ta̱cuaj re, abanan incˈaˈ ta̱camsi, chan li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj tza qui-el riqˈuin li Ka̱cuaˈ. Ut quixtakla jun li yajel yibru saˈ xbe̱n laj Job ut quixoxoˈ chixjunil li rix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Job co̱ chixchunubanquil rib saˈ li cha. Quixchap jun peda̱s xcˈaj ucˈal ut riqˈuin aˈan quixjoch li rix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li rixakil quixye re: —¿Ma toj nacacuaj xba̱nunquil li us? ¿Cˈaˈut nak incˈaˈ ta̱tzˈekta̱na li Dios ut tatca̱mk? chan re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Job quixye re li rixakil: —¿Cˈaˈut nak nacat-a̱tinac chi joˈcan? La̱at to̱ntil naˈleb nacaye. Cui nakacˈul li us li naxqˈue ke li Dios, ¿cˈaˈut nak incˈaˈ takacˈul li raylal li nachal saˈ kabe̱n? chan re. Ut riqˈuin chixjunil li raylal li quixcˈul ma̱ jun a̱tin quixye re xtzˈekta̱nanquil li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb oxib rami̱g laj Job: laj Elifaz, Temán xtenamit; ut laj Bildad, Súa xtenamit; ut laj Zofar, Naamat xtenamit. Eb li oxib chi cui̱nk aˈin queˈrabi resil nak laj Job yo̱ chixcˈulbal raylal. Joˈcan nak queˈxcˈu̱b rib chi xic chirilbal re nak teˈxcˈojob xchˈo̱l ut teˈxtenkˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb chak chi najt nak queˈril laj Job ut incˈaˈ queˈxnau nak aˈan. Nak queˈxqˈue retal nak aˈan, queˈoc chixjapbal re chi ya̱bac. Chi xju̱nkaleb queˈxpej li rakˈeb ut queˈxcut li poks saˈ ikˈ ut queˈxqˈue ajcuiˈ saˈ xjolomeb xban xrahil xchˈo̱leb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut chirix aˈan queˈchunla saˈ chˈochˈ chixcˈatk chiru cuukub cutan ut cuukub kˈojyi̱n. Ut ma̱ jun a̱tin queˈxye xban nak queˈxqˈue retal nak kˈaxal ra yo̱ chixcˈulbal laj Job.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-1.html>&larr;</a>&nbsp;&nbsp;<font class=titleType><b>Job (2/42)</b></font>&nbsp;&nbsp;<a href=Simple-Job-3.html>&rarr;</a>
</td></tr></table>


</body></html>
