<html><head><title>
Esther (1/10)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Esther (1/10)</b></font>&nbsp;&nbsp;<a href=Simple-Esther-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin li quicˈulman saˈ eb li cutan nak quicuan chokˈ rey laj Asuero. Aˈan quitaklan saˈ xbe̱n li tenamit La India. Ut aˈan ajcuiˈ quitaklan saˈ xbe̱neb chixjunileb li tenamit quicuulac toj saˈ li tenamit Etiopía. Jun ciento riqˈuin cuukub xcaˈcˈa̱l (127) chi tenamit queˈcuan rubel xcuanquil laj Asuero.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ li tenamit Susa quicuan lix naˈaj li quitaklan cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ rox chihab roquic chokˈ rey laj Asuero nak quixba̱nu jun li ninkˈe chokˈ reheb li nequeˈcˈanjelac chiru. Ut quixbokeb saˈ li ninkˈe li nequeˈtaklan saˈ li junju̱nk chi tenamit joˈqueb ajcuiˈ li nequeˈcˈamoc be saˈ xya̱nkeb lix soldado eb laj Persia ut eb laj Media.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixbokeb chixjunileb re xcˈutbal chiruheb lix nimal ut lix lokˈal lix cuanquilal ut lix biomal. Li ninkˈe aˈan quicuan cuakib po.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xeˈnumeˈ li cutan aˈan, quixba̱nu jun chic li ninkˈe chiru li neba̱l re li rochoch li rey Asuero. Cuukub cutan chic quibay li ninkˈe aˈan. Chixjunileb li cuanqueb Susa queˈbokeˈ saˈ li ninkˈe, li cuanqueb xcuanquil joˈqueb ajcuiˈ li ma̱cˈaˈeb xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b chi cha̱bil li neba̱l. Queˈxqˈue li cha̱bil tˈicr sak, rax ut azul ut queˈxbacˈ chiru li ni̱nki pilar yi̱banbil riqˈuin li cha̱bil pec mármol. Li tˈicr chapcho riqˈuin cˈa̱m lino morado. Li cˈa̱m chapcho saˈ li junju̱nk chi pilar riqˈuin argollas yi̱banbil riqˈuin plata. Li cˈojariba̱l, li queˈhilan cuiˈ li ulaˈ yi̱banbil riqˈuin oro ut plata. Li xan yi̱banbil riqˈuin li cha̱bil pec pórfido ut mármol ut riqˈuin li pec alabastro ut jacinto. Eb li pec aˈan kˈaxal terto̱queb xtzˈak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li secˈ li queˈucˈac cuiˈ junes oro ut jalan jala̱nk xyi̱banquil. Kˈaxal nabal li vino xcomon li cha̱bil li narucˈ li rey ut quiqˈueheˈ chi nabal joˈ quiraj aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li rey quixqˈue jun li chakˈrab reheb laj jecˈol vino ut quixye reheb nak ma̱ ani teˈxmin ruheb chi ucˈac. Aˈ yal re li junju̱nk cˈaˈru ta̱raj rucˈbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li reina Vasti, li rixakil li rey, quixba̱nu ajcuiˈ jun li ninkˈe reheb li ixk saˈ li rochoch li rey Asuero.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xcuuk li cutan re li ninkˈe, cˈajoˈ xsahil xchˈo̱l li rey Asuero xban lix calajic. Quixtaklaheb li cuukub chi eunucos li nequeˈcˈanjelac chiru. Aˈaneb laj Mehumán, laj Bizta, laj Harbona, laj Bigta, laj Abagta, laj Zetar ut laj Carcas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey quixye reheb nak teˈxbok chak li reina Vasti. Ut quixye reheb nak cua̱nk chak lix corona saˈ xjolom nak ta̱cha̱lk chiru li rey re xcˈutbal lix chˈinaˈusal chiruheb li tenamit ut chiruheb ajcuiˈ li nequeˈtaklan saˈ li junju̱nk chi tenamit xban nak kˈaxal chˈinaˈus lix Vasti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cuukub chi cui̱nk queˈcuulac riqˈuin li reina Vasti ut queˈxye re li cˈaˈru quixye li rey. Abanan lix Vasti incˈaˈ quixba̱nu li cˈaˈru quiraj li rey. Joˈcan nak cˈajoˈ nak quijoskˈoˈ li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Xban nak yo̱ xjoskˈil li rey quipatzˈoc reheb li cuanqueb xnaˈleb cˈaˈru us xba̱nunquil. Saˈ eb li cutan aˈan cˈaynakeb li rey chixpatzˈbal xnaˈlebeb riqˈuineb li nequeˈxnau li chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuanqueb riqˈuin li rey laj Carsena, laj Setar, laj Admata ut laj Tarsis. Ut cuanqueb ajcuiˈ laj Meres, laj Marsena ut laj Memucán. Aˈaneb li cuukub chi xni̱nkal ru cui̱nk saˈ xya̱nkeb laj Persia ut laj Media. Junelic cuanqueb aran chixqˈuebal xnaˈleb li rey ut kˈaxal ni̱nkeb xcuanquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Asuero quixpatzˈ reheb: —¿Cˈaˈru naxye li chakˈrab? ¿Cˈaˈru us takaba̱nu riqˈuin li reina Vasti? Xintaklaheb laj cˈanjel chicuu chixbokbal. Abanan aˈan incˈaˈ xba̱nu li cˈaˈru xinye, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Memucán quichakˈoc ut quixye re li rey ut reheb ajcuiˈ chixjunileb li cuanqueb xcuanquil saˈ eb li tenamit: —Moco caˈaj cuiˈ ta chiru li rey xma̱cob nak quixkˈet li ra̱tin. Xma̱cob ajcuiˈ chiruheb li cuanqueb xcuanquil joˈ ajcuiˈ chiruheb chixjunileb li tenamit li cuanqueb rubel xcuanquil li rey.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li cˈaˈru xba̱nu li reina ta̱cuulak saˈ xxiqueb chixjunileb li ixk. Cui teˈrabi aˈan, eb li ixk incˈaˈ chic teˈxqˈue saˈ ruheb lix be̱lomeb. Eb aˈan teˈxye, “Li rey Asuero xtakla xbokbal li reina Vasti ut aˈan incˈaˈ qui-abin chiru,” chaˈkeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut anakcuan eb li rixakil li cuanqueb xcuanquil saˈ xya̱nkeb laj Media ut eb laj Persia cau chic teˈra̱tina lix be̱lomeb xban nak teˈrabi li cˈaˈru xba̱nu li reina Vasti. Teˈjoskˈok chiruheb lix be̱lom ut ta̱cua̱nk chˈaˈajquilal chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cui la̱at tixcˈul a̱chˈo̱l, at rey, ta̱qˈue junak chakˈrab ut tzˈi̱banbilak retalil saˈ li chakˈrab re Persia ut re Media re nak ma̱ ani ta̱kˈetok re. Li chakˈrab aˈan tixye nak li reina Vasti incˈaˈ chic tixcˈut rib chi junaj cua chiru li rey ut ta̱isi̱k chokˈ reina. Ut junak chic kˈaxal cha̱bil chiru aˈan ta̱qˈuehekˈ chokˈ reina.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak ta̱e̱lk resil li chakˈrab li ta̱qˈue, at rey, teˈrabi chixjunileb li cuanqueb rubel a̱cuanquil. Ut chixjunileb li ixk teˈxqˈue xlokˈal lix be̱lom, usta cuan xcuanquil usta ma̱cˈaˈ xcuanquil, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li cˈaˈru quixye laj Memucán quixcˈul xchˈo̱l li rey joˈqueb ajcuiˈ li ni̱nkeb xcuanquil li cuanqueb aran. Ut li rey Asuero quixba̱nu joˈ quiyeheˈ re xban laj Memucán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li rey quixtaklaheb li hu saˈ li junju̱nk chi tenamit. Quixtzˈi̱ba saˈ li ra̱tinoba̱leb ut quixtzˈi̱ba ajcuiˈ joˈ nequeˈtzˈi̱bac saˈ eb li junju̱nk chi tenamit. Quixye reheb nak eb li cui̱nk, aˈaneb li teˈtakla̱nk saˈ li rochocheb. Ut quixye ajcuiˈ nak ta̱yehekˈ resil li chakˈrab aˈan reheb chixjunileb li tenamit saˈ li ra̱tinoba̱leb li junju̱nk chi tenamit.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Esther (1/10)</b></font>&nbsp;&nbsp;<a href=Simple-Esther-2.html>&rarr;</a>
</td></tr></table>


</body></html>
