<html><head><title>
Exodus (16/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-15.html>&larr;</a>&nbsp;&nbsp;<font class=titleType><b>Exodus (16/40)</b></font>&nbsp;&nbsp;<a href=Simple-Exodus-17.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jun po riqˈuin oˈlaju cutan reliqueb chak Egipto nak queˈel chixjunileb laj Israel saˈ li naˈajej Elim. Coxeˈxtau li chaki chˈochˈ Zin xcˈabaˈ li nacana saˈ xyiheb li naˈajej Elim ut Sinaí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut aran saˈ li chaki chˈochˈ aˈan chixjunileb queˈoc chixchˈiˈchˈiˈinquil laj Moisés ut laj Aarón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxye reheb: —Incˈaˈ ta peˈ cuan co-el chak Egipto. Kˈaxal us raj nak coxcamsi ta li Ka̱cuaˈ Dios nak toj cuanco chak saˈ li tenamit Egipto. Aran sa cuanco cuiˈ. Cuan katib ut cuan kacaxlan cua ut nujenako chi junelic. Ut la̱ex xoe̱cˈam chak arin saˈ li chaki chˈochˈ ut yo̱co chi xcuybal li kasaˈ ut ca̱mc ke xban cueˈej, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quixye re laj Moisés: —Anakcuan ta̱cuil cˈaˈru tinba̱nu. La̱in tintakla chak le̱ cua saˈ choxa. Rajlal cutan eb li cristian teˈxxoc li joˈ qˈuial teˈxcuaˈ chiru li jun cutan. Tincuil ma yo̱queb chixpa̱banquil lin chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ xcuak li cutan teˈxxoc tzˈakal re cuib cutan, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈchakˈoc laj Moisés ut laj Aarón, ut queˈxye reheb chixjunileb laj Israel: —Anakcuan saˈ li ecuu aˈin, la̱ex te̱nau nak li Ka̱cuaˈ Dios, aˈan li qui-isin chak e̱re saˈ li tenamit Egipto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulaj ekˈela te̱ril xnimal xlokˈal li Ka̱cuaˈ Dios. Aˈan xrabi nak yo̱quex chixchˈiˈchˈiˈinquil. ¿Aniho la̱o nak yo̱quex chikacuechˈinquil?—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixye ajcuiˈ reheb: —Rajlal ecuu li Ka̱cuaˈ Dios tixqˈue chak le̱ tib re te̱tzaca ut rajlal ekˈela tixqˈue chak le̱ cua li joˈ qˈuial te̱raj. Li Ka̱cuaˈ Dios xrabi nak yo̱quex chi cuechˈi̱nc. ¿Aniho la̱o nak yo̱quex chikacuechˈinquil? Moco la̱o ta yo̱quex chikacuechˈinquil. Li Ka̱cuaˈ Dios ban li yo̱quex chixcuechˈinquil.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixye re laj Aarón: —Joˈcaˈin ta̱ye reheb chixjunileb laj Israel, “Quimkex. Chˈutubomak e̱rib chiru li Ka̱cuaˈ Dios. Aˈan xrabi nak yo̱quex chi cuechˈi̱nc,” chaˈkat reheb.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut nak laj Aarón yo̱ chi a̱tinac riqˈuineb laj Israel, queˈiloc saˈ li chaki chˈochˈ ut aran queˈril nak li Ka̱cuaˈ Dios quixcˈutbesi lix lokˈal chiruheb saˈ li chok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ Dios quixye re laj Moisés:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱in xcuabi nak yo̱queb chi cuechˈi̱nc laj Israel. Ta̱ye reheb nak joˈcaˈin xinye la̱in. “Rajlal ecuu textiˈok tib ut ekˈela texcuaˈak cua. Chi joˈcan te̱nau nak la̱in li Ka̱cuaˈ le̱ Dios”, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut joˈcan qui-uxman. Nak ac ecuu chic quilajeˈchal nabaleb laj to̱nkˈ saˈ li naˈajej li cuanqueb cuiˈ. Ut nak quisake̱u, cˈajoˈ lix chuˈque cuan aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak nachakic li xchuˈque, natˈoroxin chic saˈ xbe̱n chˈochˈ li teˈxyi̱b chokˈ xcuaheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak eb laj Israel queˈril aˈan, queˈxye chi ribileb rib: —¿Cˈaˈ put ru aˈan? chanqueb xban nak ma̱ jun sut rilomeb. Ut laj Moisés quixye reheb: —Aˈin le̱ tzacae̱mk li xqˈue chak e̱re li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Dios quixye nak che̱junilex te̱xoc li joˈ qˈuial naru te̱cuaˈ. Te̱xoc junju̱nk cocˈ chacach che̱ju̱nkal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut eb laj Israel queˈxba̱nu chi joˈcan. Cuan queˈxxoc nabal ut cuan queˈxxoc caˈchˈin ajcuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tzˈakal tzˈakal li queˈxxoc. Li queˈxxoc nabal, ma̱cˈaˈ li qui-elaˈan. Ut li queˈxxoc caˈchˈin, tzˈakal ajcuiˈ reheb xban nak joˈ xqˈuialeb saˈ rochocheb, joˈcan ajcuiˈ xqˈuial li queˈxxoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixye reheb: —Ma̱cˈaˈ relaˈ te̱cˈu̱la re cuulaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuan li incˈaˈ queˈabin chiru laj Moisés. Cuan li queˈxcˈu̱la re cuulaj. Ut quichuhoˈ ut quimotzoˈin. Ut laj Moisés quipoˈ riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuulaj cuulaj queˈxxoc li joˈ qˈuial naru teˈxcuaˈ. Ut nak quitikcuoˈ li sakˈe quihaˈoˈ li joˈ qˈuial incˈaˈ queˈxxoc.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ xcuak li cutan queˈxxoc re cuib cutan. Caˈcab cocˈ chacach queˈxxoc chixju̱nkaleb. Ut eb li cui̱nk li nequeˈcˈamoc be saˈ xya̱nkeb laj Israel queˈco̱eb xpatzˈbal re laj Moisés cˈaˈut nak queˈxba̱nu chi joˈcan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixye reheb: —Joˈcan xye li Ka̱cuaˈ Dios. Cuulaj li hiloba̱l cutan. Aˈan jun lokˈlaj cutan chiru li Ka̱cuaˈ Dios. Te̱jora li joˈ qˈuial te̱raj ut te̱chik li joˈ qˈuial te̱raj ut li ta̱elaˈa̱nk naru te̱xoc re cuulaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ quixye laj Moisés reheb, joˈcan queˈxba̱nu. Ut incˈaˈ quichuhoˈ chi moco quimotzoˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈ cuulajak chic laj Moisés quixye reheb: —Anakcuan incˈaˈ tixqˈue li tzacae̱mk li Ka̱cuaˈ Dios xban nak anakcuan hiloba̱l cutan. Te̱cuaˈ li qui-elaˈan ecue̱r.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xcuuk li cutan ma̱cˈaˈ ta̱cua̱nk xban nak hiloba̱l cutan aˈan. Cuakib cutan ajcuiˈ te̱xoc le̱ tzacae̱mk, chan laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saˈ xcuuk li cutan cuan queˈco̱eb chi xxocbal ut ma̱cˈaˈ queˈxtau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quixye re laj Moisés: —¿Cˈaˈut nak incˈaˈ nequeˈabin chicuu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱in xinqˈue e̱re li hiloba̱l cutan re nak texhila̱nk. Xban aˈan xinye e̱re nak saˈ xcuak li cutan te̱xoc re cuib cutan, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tojoˈnak eb li cristian queˈhilan saˈ xcuuk li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel maná queˈxqˈue chokˈ xcˈabaˈ li tzacae̱mk aˈan. Li maná sak ut chanchan riyajil li culantro. Lix sahil chanchan yi̱banbil caxlan cua riqˈuin xyaˈal cab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixye reheb. —Aˈin li quixye li Ka̱cuaˈ Dios. Te̱xoc jun chˈina chacachak li maná re xcˈutbal chiruheb le̱ ralal e̱cˈajol chanru li tzacae̱mk li quixqˈue chak e̱re nak cuanquex chak saˈ li chaki chˈochˈ re nak le̱ ralal e̱cˈajol teˈril chanru li tzacae̱mk quetzaca chak nak quexcuisi chak saˈ li tenamit Egipto, chan li Dios e̱re.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixye re laj Aarón: —Ta̱xoc li maná aˈin saˈ jun cˈu̱leba̱l ut ta̱qˈue aˈan saˈ li naˈajej bar takalokˈoni cuiˈ li Dios. Ut mokon te̱cˈut chiruheb le̱ ralal e̱cˈajol, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Aarón quixba̱nu joˈ quiyeheˈ re laj Moisés xban li Ka̱cuaˈ Dios. Quixcˈu̱la li maná re nak mokon tixqˈue saˈ li naˈajej ta̱cˈula̱k cuiˈ li pec li tzˈi̱banbil cuiˈ li laje̱b chi chakˈrab.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Caˈcˈa̱l (40) chihab queˈxcuaˈ li maná toj retal queˈcuulac saˈ li nuba̱l re li cha̱bil naˈajej. Canaán xcˈabaˈ li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laje̱b cocˈ chacach li maná na-oc saˈ jun li bisleb efa xcˈabaˈ.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-15.html>&larr;</a>&nbsp;&nbsp;<font class=titleType><b>Exodus (16/40)</b></font>&nbsp;&nbsp;<a href=Simple-Exodus-17.html>&rarr;</a>
</td></tr></table>


</body></html>
