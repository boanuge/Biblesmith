<html><head><title>
Leviticus (10/27)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-9.html>&larr;</a>&nbsp;&nbsp;<font class=titleType><b>Leviticus (10/27)</b></font>&nbsp;&nbsp;<a href=Simple-Leviticus-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li ralal laj Aarón, laj Nadab ut laj Abiú, queˈxqˈue li xam chi saˈ li sansar, abanan li xam aˈan jalan chiru li quixye li Dios. Queˈxqˈue ajcuiˈ li pom ut queˈxmayeja chiru li Dios. Incˈaˈ queˈxba̱nu joˈ quixye li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li Ka̱cuaˈ quixtakla jun li xam re teˈcˈatekˈ. Ut aran queˈcam chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Moisés quixye re laj Aarón: —Aˈan aˈin li quiraj xyebal li Ka̱cuaˈ nak quixye: “Ta̱cˈutu̱nk lin santilal chiruheb li ani nequeˈxba̱nu li cˈaˈru ninye. Ut chiruheb chixjunileb li tenamit ta̱qˈuehekˈ inlokˈal.”— Ut laj Aarón incˈaˈ quichakˈoc nak quirabi li cˈaˈru quixye.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixbokeb laj Misael ut laj Elzafán, eb li ralal laj Uziel. Laj Uziel, aˈan li rican laj Aarón. Laj Moisés quixye reheb: —Quimkex ut isihomak le̱ camenak saˈ li tabernáculo. Cˈamomak toj chirix li naˈajej li cuanqueb cuiˈ li kamuheba̱l, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan queˈcuulac chirisinquileb. Queˈrisi li camenak toj chirix li naˈajej li cuanqueb cuiˈ lix muheba̱leb joˈ quixye laj Moisés. Ut cuan li rakˈeb laj tij chirixeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Aarón cuan rochbeneb laj Eleazar ut laj Itamar li ralal cuib. Laj Moisés quixye reheb: —Me̱risi xbatbal le̱ jolom ut me̱kˈich le̱ rakˈ xban xrahil e̱chˈo̱l re nak incˈaˈ texca̱mk ajcuiˈ la̱ex ut re nak incˈaˈ ta̱cha̱lk xjoskˈil li Ka̱cuaˈ Dios saˈ xbe̱neb chixjunileb li tenamit. Aban le̱ rech tenamitil aj Israel teˈrahokˈ saˈ xchˈo̱leb xban li xam li quixtakla chak li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱ex texcana̱k arin saˈ li oqueba̱l re li tabernáculo. Cui tex-e̱lk, texca̱mk xban nak la̱ex sicˈbil e̱ru xban li Ka̱cuaˈ Dios nak quiqˈueheˈ li aceite saˈ e̱jolom, chan. Ut queˈxba̱nu joˈ queˈyeheˈ re xban laj Moisés.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ Dios quia̱tinac riqˈuin laj Aarón ut quixye re:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>—La̱at ut eb la̱ cualal incˈaˈ ta̱ru̱k tex-oc saˈ li tabernáculo cui yo̱quex chi ucˈac vino malaj ut li haˈ li nacaltesin re nak incˈaˈ texca̱mk. Aˈin jun li chakˈrab tento te̱ba̱nu la̱ex ut tento ajcuiˈ teˈxba̱nu eb le̱ ralal e̱cˈajol li teˈcua̱nk mokon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tento nak te̱qˈue retal chi us cˈaˈru li santobresinbil ut cˈaˈru li muxbil ru. Te̱nau xsicˈbal ru cˈaˈru li us ut cˈaˈru li incˈaˈ us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tento nak te̱tzoleb laj Israel riqˈuin chixjunil li chakˈrab li xinqˈue re laj Moisés, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quia̱tinac riqˈuineb laj Aarón ut laj Eleazar ut laj Itamar, li cuib chi ralal laj Aarón li incˈaˈ queˈcamsi̱c. Quixye reheb: —Te̱cˈam li cˈaj li qui-elaˈan nak quiqˈueheˈ li cˈatbil mayej cˈaj. Riqˈuin aˈan te̱yi̱b li caxlan cua li ma̱cˈaˈ xchˈamal ut te̱cuaˈ chixcˈatk li artal xban nak li mayej aˈin santo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at ut eb la̱ cualal te̱cuaˈ saˈ jun li naˈajej santo. Aˈan li textzˈak la̱ex nak naqˈueman li cˈatbil mayej chiru li Ka̱cuaˈ xban nak joˈcan quixye cue li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱ex ut eb le̱ ralal e̱cˈajol naru te̱tzaca li re xchˈo̱l ut li rukˈ li quitaksi̱c chiru li Ka̱cuaˈ. Te̱tiu saˈ jun li naˈajej santo. Aˈan li textzˈak la̱ex nak eb laj Israel teˈxqˈue lix mayej re xcˈambaleb rib saˈ usilal riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Riqˈuin lix xe̱bul li mayej li nacˈatman te̱cˈam li re xchˈo̱l ut li rukˈ li teˈxtaksi saˈ rukˈeb chiru li Ka̱cuaˈ. Rajlal te̱cˈul aˈin chokˈ e̱re ut reheb le̱ ralal e̱cˈajol joˈ quixye li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixpatzˈ li mayej chiba̱t li quiqˈueheˈ re xtzˈa̱manquil xcuybal lix ma̱queb. Cˈajoˈ nak quijoskˈoˈ nak quirabi nak ac quicˈateˈ. Quipoˈ riqˈuin laj Eleazar ut laj Itamar ut quixye reheb:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>—¿Cˈaˈut nak incˈaˈ quetzaca li mayej re xtzˈa̱manquil xcuybal li ma̱c saˈ jun li naˈajej santo? Li mayej aˈin santo. Li Ka̱cuaˈ quixqˈue e̱re li mayej aˈin re te̱tzaca re xtzˈa̱manquil xcuybal xma̱queb li tenamit chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nequenau nak lix quiqˈuel li xul aˈin incˈaˈ quicˈameˈ saˈ li Santil Naˈajej. Joˈcan nak xetiu raj lix tibel saˈ li naˈajej aˈan joˈ quinye e̱re, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Aarón quixye re laj Moisés: —Qˈue retal. Chiru li cutan aˈin xeˈmayejac re xtzˈa̱manquil xcuybal lix ma̱queb ut queˈxcˈat lix mayej chiru li Ka̱cuaˈ. Abanan la̱in xincˈul li xuta̱n aˈin. ¿Ma xsahoˈ ta biˈ raj saˈ xchˈo̱l li Ka̱cuaˈ cui ta la̱in xintzaca li mayej re xtzˈa̱manquil xcuybal li ma̱c? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak quirabi li cˈaˈru quixye laj Aarón, quicˈojla xchˈo̱l laj Moisés.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-9.html>&larr;</a>&nbsp;&nbsp;<font class=titleType><b>Leviticus (10/27)</b></font>&nbsp;&nbsp;<a href=Simple-Leviticus-11.html>&rarr;</a>
</td></tr></table>


</body></html>
