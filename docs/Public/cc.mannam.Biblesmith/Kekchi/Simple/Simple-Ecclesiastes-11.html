<html><head><title>
Ecclesiastes (11/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-10.html>&larr;</a>&nbsp;&nbsp;<font class=titleType><b>Ecclesiastes (11/12)</b></font>&nbsp;&nbsp;<a href=Simple-Ecclesiastes-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ma̱ra li cˈaˈru a̱cue. Chatsihi̱nk ban. Ut saˈ jun cutan ta̱cˈul re̱kaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ta̱jecˈ li cˈaˈru cuan a̱cue reheb li ma̱cˈaˈ cuan reheb, xban nak incˈaˈ nacanau jokˈe ta̱cha̱lk raylal saˈ a̱be̱n la̱at nak cuancat saˈ ruchichˈochˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱o incˈaˈ nakanau cˈaˈru ta̱cˈulma̱nk. Cui nachal li chok rochben li hab saˈ ruchichˈochˈ, naru nachal. Cui li cheˈ ta̱tˈanekˈ saˈ li norte, naru natˈaneˈ aran. Ut cui natˈaneˈ saˈ li sur, tˈanekˈ aran. Li naˈajej li ta̱tˈanekˈ cuiˈ, aran ta̱cana̱k.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ani yo̱k xcˈaˈux chirix li ikˈ incˈaˈ ta̱a̱uk. Ut li ani yo̱k xcˈaˈux chirix li chok incˈaˈ ta̱kˈolok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱at incˈaˈ nacanau bar naxic li ikˈ. Ut incˈaˈ ajcuiˈ nacanau chanru nak naqˈui li cˈulaˈal li toj ma̱jiˈ nayoˈla. Joˈcan ajcuiˈ nak incˈaˈ nacanau cˈaˈru naxba̱nu li Dios li quiyi̱ban re chixjunil li cˈaˈak re ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak tat-a̱uk, ta̱cuau la̱ cuiyaj ekˈela ut ta̱cuau cuiˈchic ecuu xban nak incˈaˈ nacanau bar cuan li ta̱e̱lk chi us, ma li ta̱cuau xbe̱n cua, malaj ut li ta̱cuau mokon, malaj ut juntakˈe̱t ta̱e̱lk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Relic chi ya̱l nak kˈaxal us nak yoˈyo̱ko saˈ ruchichˈochˈ ut yo̱ko chirilbal li cutan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan, usta nabal chihab tocua̱nk saˈ ruchichˈochˈ ut yo̱ko xyalbal xsahil li cˈaˈru ke, tento nak takaqˈue retal nak ta̱cuulak xkˈehil nak toca̱mk chi junaj cua ut incˈaˈ chic tocua̱nk saˈ ruchichˈochˈ. Chixjunil li ta̱cha̱lk chiku mokon, ma̱cˈaˈ na-oc cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱ex, li toj sa̱jex, cheyalak xsahil le̱ sa̱jilal. Cheba̱nuhak li cˈaˈru te̱ra ru ut li cˈaˈru nacuulac che̱ru. Abanan, tento nak te̱qˈue retal nak saˈ jun cutan ta̱rakok a̱tin li Dios saˈ e̱be̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Checanabak xcˈoxlanquil li cˈaˈak re ru nachˈiˈchˈiˈin e̱re joˈ ajcuiˈ li chˈaˈajquilal. Chenauhak nak incˈaˈ najt texcua̱nk saˈ le̱ sa̱jilal. Joˈcan nak ma̱cˈaˈ na-oc cuiˈ li cˈaˈru te̱ba̱nu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ecclesiastes-10.html>&larr;</a>&nbsp;&nbsp;<font class=titleType><b>Ecclesiastes (11/12)</b></font>&nbsp;&nbsp;<a href=Simple-Ecclesiastes-12.html>&rarr;</a>
</td></tr></table>


</body></html>
