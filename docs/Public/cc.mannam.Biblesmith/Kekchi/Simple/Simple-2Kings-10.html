<html><head><title>
2Kings (10/25)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-9.html>&larr;</a>&nbsp;&nbsp;<font class=titleType><b>2Kings (10/25)</b></font>&nbsp;&nbsp;<a href=Simple-2Kings-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laje̱b xca̱cˈa̱l (70) li ralal laj Acab cuanqueb saˈ li tenamit Samaria. Laj Jehú quixtzˈi̱baheb li hu ut quixtakla reheb li nequeˈtaklan saˈ li tenamit Jezreel ut reheb li nequeˈcˈamoc be. Quixtakla ajcuiˈ reheb li nequeˈiloc reheb li ralal laj Acab. Saˈ li hu quixye chi joˈcaˈin:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>—La̱ex li nequextaklan saˈ xbe̱neb li ralal laj Acab. La̱ex yal e̱re saˈ xbe̱neb li carruajes, li cacua̱y, li cˈaˈak re ru nacˈanjelac re pletic, joˈ ajcuiˈ li tenamit li teˈxcol cuiˈ ribeb. Nak te̱cˈul li hu aˈin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>te̱sicˈ ru saˈ xya̱nkeb li ralal li kˈaxal ti̱c xchˈo̱l ut cha̱bil. Te̱xakab aˈan chokˈ rey chokˈ re̱kaj lix yucuaˈ. Ut texpletik re xcolbal rix, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak queˈxucuac eb li nequeˈtaklan. Queˈxye chi ribileb rib: —¿Ani ta cuiˈ ta̱cuyuk pletic riqˈuin laj Jehú? Chi moco li rey Joram chi moco li rey Ocozías queˈxcuy pletic riqˈuin, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak li nataklan saˈ li palacio ut li nataklan saˈ xbe̱n li tenamit rochbeneb li nequeˈcˈamoc be ut li nequeˈiloc reheb li ralal laj Acab queˈxjunaji ribeb ut queˈxtakla resil riqˈuin laj Jehú. Queˈxye chi joˈcaˈin: —La̱o aj cˈanjel cha̱cuu. Takaba̱nu li cˈaˈru ta̱cuaj la̱at. Ma̱ ani takaxakab chokˈ karey. Ba̱nu li cˈaˈru nacacˈoxla nak us xba̱nunquil, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jehú quiˈtzˈi̱ba cuiˈchic xcaˈ sut riqˈuineb ut quixye chi joˈcaˈin saˈ lix hu: —Cui ya̱l nak tex-oque̱nk chicuix ut te̱ba̱nu li cˈaˈru ninye e̱re, te̱cˈameb chak cuiqˈuin lix jolomeb li ralal li rey Acab. Joˈcaˈin ho̱nal cuulaj cua̱nkex arin Jezreel, chan. Li laje̱b xca̱cˈa̱l chi ralal laj Acab cuanqueb rochbeneb li nequeˈcˈamoc be aran Samaria xban nak aˈaneb li queˈqˈuirisin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈxcˈul li hu li quixtakla laj Jehú, eb li nequeˈcˈamoc be aran Samaria queˈxcamsiheb li laje̱b xca̱cˈa̱l chi ralal laj Acab. Queˈxqˈue lix jolomeb saˈ chacach ut queˈxtakla Jezreel riqˈuin laj Jehú.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li takl quicuulac riqˈuin laj Jehú ut quixye re: —Xeˈcˈulun li xeˈcˈamoc chak re lix jolomeb li ralal li rey Acab, chan. Laj Jehú quixye re: —Qˈuehomak saˈ cuib tu̱b saˈ li oqueba̱l re li tenamit ut canabomak aran toj cuulaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuulajak chic laj Jehú co̱ saˈ li oqueba̱l re li tenamit. Quixakli chiruheb li tenamit ut quixye reheb: —La̱in xincˈu̱b ru nak xincamsi li rey Joram. La̱ex ma̱cˈaˈ e̱ma̱c. Abanan, ¿aniheb li xeˈcamsin reheb li ralal xcˈajol?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chenauhak nak li cˈaˈru quixye li Ka̱cuaˈ Dios chirixeb li ralal xcˈajol laj Acab ta̱cˈulma̱nk. Incˈaˈ ta̱cana̱k yal chi joˈcan. Li Ka̱cuaˈ xba̱nu anakcuan li cˈaˈru quixye re li profeta Elías, chan laj Jehú.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak laj Jehú quixtakla xcamsinquil chixjunileb li rechˈalal laj Acab, li cuanqueb Jezreel. Queˈcamsi̱c chixjunileb li nequeˈtaklan, chixjunileb li rechˈalal joˈ eb ajcuiˈ chixjunileb laj tij li queˈcˈanjelac chiru laj Acab. Ma̱ jun chic reheb queˈcana chi yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jehú qui-el Jezreel re ta̱xic Samaria. Quicuulac Bet-equed saˈ lix naˈajeb laj ilol xul.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aran quixcˈul li ralal xcˈajol laj Ocozías, li quicuan chokˈ xreyeb laj Judá. Laj Jehú quixye reheb: —¿Anihex la̱ex? chan. Queˈxye re: —La̱o ralal xcˈajol laj Ocozías. Xic ke Jezreel chirilbal lix cocˈaleb li reina Jezabel, joˈqueb ajcuiˈ li rechˈalal, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jehú quixye reheb li cui̱nk li yo̱queb chi ta̱ke̱nc re: —Chapomakeb chi yoˈyo, chan. Joˈcan nak queˈchapeˈ chi yoˈyo. Ut laj Jehú quixcamsiheb chi chˈi̱chˈ chixcˈatk li chamal jul cuan aran saˈ li naˈajej li nequeˈbeseˈ cuiˈ rix li carner. Cuib roxcˈa̱l chi cui̱nk li queˈcamsi̱c ut ma̱ jun chic reheb queˈcana chi yoˈyo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jehú qui-el saˈ li naˈajej aˈan ut co̱. Nak yo̱ chi xic, quixcˈul laj Jonadab li ralal laj Recab. Laj Jehú quixqˈue xsahil xchˈo̱l ut quixye re: —¿Ma junaj la̱ cˈaˈux cuiqˈuin? ¿Ma tat-oque̱nk chicuix? chan. Laj Jonadab quixye: —Junaj. Tin-oque̱nk cha̱cuix, chan. Laj Jehú quixye re: —Cui ya̱l nak joˈcan, qˈue la̱ cuukˈ cue, chan. Laj Jonadab quixqˈue li rukˈ re ut laj Jehú quixtenkˈa chi takecˈ saˈ li carruaje.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jehú quixye re: —Yoˈo chicuix ut ta̱cuil chanru nak xicˈ nacuil nak incˈaˈ nequeˈxqˈue xlokˈal li Ka̱cuaˈ, chan. Ut cuotz queˈco̱eb Samaria saˈ li carruaje.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak queˈcuulac Samaria, laj Jehú quixcamsiheb chixjunileb li ralal xcˈajol laj Acab li joˈ qˈuial chic incˈaˈ queˈcamsi̱c. Ut ma̱ jun chic reheb queˈcana chi yoˈyo. Quicˈulman joˈ quixye li Ka̱cuaˈ re li profeta Elías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chirix chic aˈan, laj Jehú quixtakla xchˈutubanquileb chixjunileb li tenamit ut quixye reheb: —Li rey Acab caˈchˈin ajcuiˈ quixlokˈoni li yi̱banbil dios aj Baal. Abanan la̱in kˈaxal cuiˈchic tinqˈue xlokˈal, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan nak taklahomak xbokbaleb chixjunileb lix profeta laj Baal ut chixjunileb li nequeˈcˈanjelac chiru, joˈ eb ajcuiˈ laj tij. Ma̱ jun e̱re ta̱paltok chi cha̱lc xban nak la̱in xincauresi jun li cha̱bil mayej re xqˈuebal xlokˈal laj Baal. Ut li ani incˈaˈ ta̱cˈulu̱nk ta̱camsi̱k, chan. Abanan laj Jehú yo̱ chixbalakˈinquileb li tenamit. Quixba̱nu chi joˈcan re nak ta̱ru̱k tixcamsiheb chixjunileb li nequeˈlokˈonin re li yi̱banbil dios Baal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Jehú quixtaklaheb xtakl xyebal resil nak ta̱cua̱nk jun xnimal ninkˈe re xlokˈoninquil laj Baal. Ut joˈcan qui-uxman.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixtaklaheb ajcuiˈ lix takl chixyebal resil saˈ chixjunil li naˈajej Israel. Ut chixjunileb li nequeˈlokˈonin re laj Baal queˈco̱eb. Ma̱ jun reheb incˈaˈ quicuulac. Queˈoc saˈ li templo li nequeˈxlokˈoni cuiˈ laj Baal ut quinujac li naˈajej xban xqˈuialeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jehú quixye re li naxococ re li tˈicr nak tixjeqˈui reheb chixjunil li tˈicr li nequeˈrocsi nak nequeˈcˈanjelac chiru laj Baal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tojoˈnak laj Jehú qui-oc saˈ lix templo laj Baal rochben laj Jonadab li ralal laj Recab. Laj Jehú quixye reheb li nequeˈcˈanjelac chiru laj Baal: —Qˈuehomak retal nak incˈaˈ teˈoc chak li nequeˈlokˈonin re li tzˈakal Dios. Caˈaj cuiˈ la̱ex li nequexlokˈonin re laj Baal naru nequexcuan arin, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak eb aˈan queˈoc chixqˈuebaleb lix cˈatbil mayej, laj Jehú quixxakab ca̱cˈa̱l li cui̱nk chirix li templo ut quixye reheb: —Cui nae̱lelic junak li cui̱nk aˈin che̱ru, la̱ex texcamsi̱k chokˈ re̱kaj, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈrakeˈ chixqˈuebal lix cˈatbil mayej, laj Jehú quixye reheb li ca̱cˈa̱l chi cui̱nk: —Ocankex chi saˈ ut camsihomakeb chixjunileb. Ma̱ jun reheb te̱canab chi yoˈyo, chan. Ut eb li cui̱nk queˈxba̱nu joˈ quixye laj Jehú. Queˈoc ut queˈxcamsi riqˈuin chˈi̱chˈ chixjunileb ut queˈxqueloheb chirix cab. Chirix aˈan queˈoc toj chi saˈ lix templo laj Baal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈrisiheb chak li yi̱banbil dios Baal ut queˈxcˈat.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxpoˈ li artal ut queˈxjucˈ lix templo laj Baal ut queˈxqˈue chokˈ xnaˈaj li cumum ut chalen anakcuan, aˈan chic lix cˈanjel li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcaˈin nak laj Jehú quixsach ru li yi̱banbil dios Baal aran Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta quixba̱nu aˈin laj Jehú, abanan incˈaˈ quixcanab xba̱nunquil li ma̱usilal li quixba̱nu li rey Jeroboam, li ralal laj Nabat, li quicˈamoc xbeheb laj Israel chi ma̱cobc. Laj Jehú incˈaˈ quirisiheb li cuacax oro, li queˈxlokˈoni aran Bet-el ut Dan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ quixye re laj Jehú: —La̱at xaba̱nu li us chicuu xban nak xasach ruheb li ralal xcˈajol laj Acab joˈ xcuaj la̱in. Joˈcan nak la̱in ninye a̱cue nak jun reheb la̱ cualal a̱cˈajol teˈoc chokˈ rey toj saˈ li xca̱ tasalileb la̱ cualal a̱cˈajol.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abanan laj Jehú incˈaˈ quixba̱nu chi anchal xchˈo̱l li cˈaˈru naxye saˈ lix chakˈrab li Ka̱cuaˈ lix Dioseb laj Israel. Incˈaˈ quixcanab xba̱nunquil li ma̱usilal li quixba̱nu laj Jeroboam li quicˈamoc xbeheb laj Israel chi ma̱cobc chiru li Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan li Ka̱cuaˈ quixtiquib xcˈosbal lix naˈajeb laj Israel. Laj Hazael quinumta saˈ xbe̱neb laj Israel saˈ eb li nuba̱l re lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Hazael, lix reyeb laj Siria quixchap chokˈ reheb li naˈajej jun pacˈal li nimaˈ Jordán saˈ xcaˈyaba̱l li na-el cuiˈ chak li sakˈe. Queˈxchap lix naˈajeb li ralal xcˈajol laj Gad, ut eb li ralal xcˈajol laj Rubén ut queˈxchap ajcuiˈ lix naˈajeb yi jach li ralal xcˈajol laj Manasés. Naticla saˈ li tenamit Aroer cuan cuiˈ li nimaˈ Arnón. Ut nacuulac toj Galaad ut Basán.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li quixba̱nu li rey Jehú riqˈuin xcacuilal xchˈo̱l, tzˈi̱banbil retalil saˈ li hu Crónicas, li tzˈi̱banbil cuiˈ li quilajeˈxba̱nu lix reyeb laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li rey Jehú quicam ut coxtau lix xeˈto̱nil xyucuaˈ ut quimukeˈ Samaria. Ut aˈ chic laj Joacaz li ralal qui-oc chokˈ rey chokˈ re̱kaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuakxakib xcaˈcˈa̱l chihab quicuan laj Jehú chokˈ xreyeb laj Israel aran Samaria.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-9.html>&larr;</a>&nbsp;&nbsp;<font class=titleType><b>2Kings (10/25)</b></font>&nbsp;&nbsp;<a href=Simple-2Kings-11.html>&rarr;</a>
</td></tr></table>


</body></html>
