<html><head><title>
1Samuel (28/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-27.html>&larr;</a>&nbsp;&nbsp;<font class=titleType><b>1Samuel (28/31)</b></font>&nbsp;&nbsp;<a href=Simple-1Samuel-29.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ jun li cutan eb lix solda̱deb laj filisteos queˈxchˈutub ribeb re teˈxic chi pletic riqˈuineb laj Israel. Laj Aquis quixye re laj David: —Tento nak la̱at ut eb la̱ soldados texxic chikix chi pletic, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj David quixye: —Matcˈoxlac. La̱o aj cˈanjel cha̱cuu. La̱at ta̱cuil cˈaˈru takaba̱nu, chan. Laj Aquis quixye re: —Tatinxakab chokˈ aj cˈamol be chiruheb li nequeˈcˈacˈalen cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel ac quicam ut eb laj Israel queˈrahoˈ xchˈo̱leb ut queˈya̱bac chirix. Aran Ramá queˈxmuk saˈ lix tenamit. Ut laj Saúl ac xrisiheb aran Judá eb laj kˈe ut eb laj ilonel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak queˈxchˈutub ribeb laj filisteos, queˈco̱eb ut queˈxyi̱b lix muheba̱leb aran Sunem. Ut laj Saúl quixchˈutubeb laj Israel ut queˈxyi̱b lix muheba̱leb aran Gilboa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak laj Saúl quiril lix muheba̱leb laj filisteos, cˈajoˈ nak quixucuac ut qui-oc xcˈaˈux.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Saúl quixpatzˈ re li Dios cˈaˈru tixba̱nu. Abanan li Dios incˈaˈ chic quixsume chi moco saˈ xmatcˈ, chi moco riqˈuin li Urim, chi moco xbaneb li profetas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Saúl quixbokeb li nequeˈtaklan saˈ xbe̱neb lix soldados. Quixye reheb: —Sicˈomak chak junak li ixk aj kˈe ut la̱in tinxic chi a̱tinac riqˈuin aˈan, chan. Eb li cui̱nk queˈxye re: —Cuan jun li ixk aj kˈe aran Endor li naxnau kˈehi̱nc, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Saúl jalan li rakˈ li quixqˈue chirix. Aˈan quiraj nak incˈaˈ ta̱naˈekˈ ru. Ut quixcˈam chirix cuib li cui̱nk nak co̱ chi kˈek chirilbal li ixk. Quixye re: —Nacuaj nak tata̱tinak riqˈuineb li musikˈej re nak ta̱ye cue cˈaˈru ta̱cˈulma̱nk. Ta̱bok lix musikˈ li cui̱nk li tinye a̱cue, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ixk quixye re: —La̱at nacanau nak li rey Saúl quirisiheb chixjunileb laj kˈe saˈ li naˈajej aˈin. ¿Cˈaˈru yo̱cat chixba̱nunquil? ¿Cˈaˈut nak yo̱cat chinqˈuebal saˈ chˈaˈajquilal? ¿Ma ta̱cuaj nak tineˈxcamsi? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Saúl quixye re: —Saˈ xcˈabaˈ li nimajcual Dios, la̱in ninye a̱cue nak ma̱ jun raylal ta̱cha̱lk saˈ a̱be̱n cui ta̱ba̱nu li cˈaˈru nintzˈa̱ma cha̱cuu, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk quixye re: —¿Ani ta̱cuaj tinbok xmusikˈ? chan. Laj Saúl quixye re: —Nacuaj nak ta̱bok xmusikˈ laj Samuel, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak li ixk quiril laj Samuel, quixjap re xban xxiu ut quixye:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>—¿Cˈaˈut nak xina̱balakˈi? La̱at li rey Saúl, chan. Laj Saúl quixye re: —Matxucuac. Ye cue cˈaˈru yo̱cat chirilbal, chan. Li ixk quixye: —Nacuil jun chanchan dios yo̱ chi e̱lc saˈ chˈochˈ, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Saúl quixye: —¿Chanru na-iloc? chan. Li ixk quixye: —Aˈan jun ti̱xil cui̱nk. Cuan jun xtˈicr najt rok chirix, chan. Ut laj Saúl saˈ junpa̱t quixnau nak aˈan laj Samuel ut quixcuikˈib rib saˈ chˈochˈ re xqˈuebal xlokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Samuel quixye re laj Saúl: —¿Cˈaˈut nak yo̱cat chinchˈiˈchˈiˈinquil? ¿Cˈaˈut nak xina̱bok arin? chan. Laj Saúl quixye: —Cˈajoˈ li raylal yo̱quin chixcˈulbal. Eb laj filisteos yo̱queb chi pletic cuiqˈuin. Ut li Dios xinixtzˈekta̱na. Incˈaˈ chic naxsume lin tij, chi moco saˈ inmatcˈ, chi moco xbaneb li profetas. Joˈcan nak xatinbok re nak ta̱ye cue cˈaˈru tinba̱nu, chan laj Saúl.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Samuel quixye re: —¿Cˈaˈut nak nacapatzˈ cue cˈaˈru ta̱ba̱nu? Li Ka̱cuaˈ ac xatxcanab a̱junes ut xicˈ chic nacatril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ yo̱ chixba̱nunquil li cˈaˈru quixye nak tixba̱nu joˈ xinye a̱cue la̱in. Li Ka̱cuaˈ xrisi la̱ cuanquil ut xqˈue re laj David li quicuan chokˈ a̱cuochben.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱at incˈaˈ xaba̱nu li quixye a̱cue nak yo̱ xjoskˈil saˈ xbe̱neb laj Amalec. Xakˈet ban li ra̱tin. Joˈcan nak li Ka̱cuaˈ xrisi la̱ cuanquil anakcuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li Ka̱cuaˈ tatxkˈaxtesi la̱at ut eb laj Israel saˈ rukˈeb laj filisteos. Cuulaj la̱at ut eb la̱ cualal cua̱nkex arin cuiqˈuin. Ut li Ka̱cuaˈ tixcanabeb li soldados laj Israel saˈ rukˈeb laj filisteos, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta kˈaxal nim, abanan quixucuac laj Saúl nak quirabi li cˈaˈru quixye laj Samuel. Quitˈaneˈ saˈ chˈochˈ. Ma̱cˈaˈ chic xmetzˈe̱u xban nak incˈaˈ quicuaˈac chiru li cutan aˈan ut chiru li kˈojyi̱n.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk quinachˈoc riqˈuin ut quiril nak ma̱cˈaˈ chic xmetzˈe̱u xban xxiu. Quixye re: —At rey, la̱in xinba̱nu li cˈaˈru xaye cue, usta naru tincamsi̱k xban.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan nak nintzˈa̱ma cha̱cuu nak ta̱ba̱nu li cˈaˈru tinye a̱cue. Tinqˈue caˈchˈinak a̱tzacae̱mk re nak ta̱cua̱nk a̱metzˈe̱u chi sukˈi̱c, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Saúl incˈaˈ raj quiraj cuaˈac. Abanan eb li rochben queˈxye re nak tento ta̱cuaˈak. Joˈcan nak quicuacli ut quichunla saˈ li cuarib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li ixk aˈan cuan jun li cuacax toj sa̱j riqˈuin ut nim xtibel. Quixcamsi ut quixcˈub. Quixchap li cˈaj ut quixyi̱b ajcuiˈ li caxlan cua ma̱cˈaˈ xchˈamal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quixqˈue li tzacae̱mk reheb laj Saúl ut eb li cuanqueb rochben ut queˈxtzaca. Nak queˈrakeˈ chi cuaˈac, queˈco̱eb chiru li kˈojyi̱n aˈan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-27.html>&larr;</a>&nbsp;&nbsp;<font class=titleType><b>1Samuel (28/31)</b></font>&nbsp;&nbsp;<a href=Simple-1Samuel-29.html>&rarr;</a>
</td></tr></table>


</body></html>
