<html><head><title>
Isaiah (26/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-25.html>&larr;</a>&nbsp;&nbsp;<font class=titleType><b>Isaiah (26/66)</b></font>&nbsp;&nbsp;<a href=Simple-Isaiah-27.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saˈ eb li cutan aˈan eb li cristian teˈxbicha li bich aˈin saˈ li naˈajej Judá: Kˈaxal cau rib li katenamit. Li Ka̱cuaˈ, aˈan li quixakaban re li tzˈac li sutsu cuiˈ li tenamit re kacolbal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tehomak li oqueba̱l re li tenamit re teˈoc li tenamit li ti̱queb xchˈo̱l. Teˈoc li tenamit li nequeˈxba̱nu li us.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, la̱at nacatqˈuehoc reheb chi cua̱nc saˈ usilal li nequeˈcˈoxlan a̱cue. Ma̱cˈaˈ nachˈiˈchˈiˈin reheb xban nak cauheb xchˈo̱l a̱cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Checˈojobak e̱chˈo̱l riqˈuin li Ka̱cuaˈ xban nak aˈan laj Colol e̱re chi junelic. Aˈan chanchan jun li sako̱nac li incˈaˈ najala.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ quixcubsi xcuanquileb li nequeˈxkˈetkˈeti ribeb. Quixsach ru li tenamit li queˈcuan cuiˈ. Quilajxtˈan li tzˈac li najt xteram li sutsu cuiˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li queˈrahobtesi̱c junxil ut eb li nebaˈ, aˈan eb chic li nequeˈoc saˈ li tenamit ut nequeˈxyekˈi saˈ rok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ti̱c ru li be li nequeˈnumeˈ cuiˈ li ti̱queb xchˈo̱l. At Ka̱cuaˈ, la̱at nacatti̱cobresin re li be chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, yo̱co chixba̱nunquil joˈ nacacuaj la̱at re xqˈuebal xlokˈal la̱ cˈabaˈ. Li cˈaˈru nakaj, aˈan oybeni̱nc a̱cuiqˈuin ut li kacˈaˈux cua̱nk a̱cuiqˈuin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chiru li kˈojyi̱n cˈajoˈ nak nacuaj rilbal a̱cuu. Chi anchal inchˈo̱l tatinsicˈ toj ekˈela joˈ najtil ta̱cua̱nk inyuˈam. Nak tatrakok a̱tin, li cuanqueb saˈ ruchichˈochˈ teˈxqˈue retal cˈaˈru li ti̱quilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Usta la̱at ta̱cuil xtokˈoba̱l ruheb li incˈaˈ useb xnaˈleb, eb aˈan ma̱ jokˈe teˈxtau ru. Incˈaˈ teˈraj cua̱nc saˈ ti̱quilal. Usta cuanqueb saˈ junak naˈajej bar nacatlokˈoni̱c cuiˈ, eb aˈan junelic teˈxba̱nu li ma̱usilal xban nak incˈaˈ nequeˈxqˈue retal la̱ cuanquilal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, nequeˈxnau nak ta̱qˈueheb chixtojbal xma̱queb. Abanan incˈaˈ nequeˈraj xqˈuebal retal. Chicˈutekˈ taxak xxuta̱neb nak teˈxqˈue retal nak nacaraheb la̱ tenamit. Chanchan cˈatbil nak teˈosokˈ li xicˈ nequeˈiloc a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, la̱at nacatqˈuehoc ke chi cua̱nc saˈ tuktu̱quil usilal. Chixjunil li nakaba̱nu, naru nakaba̱nu xban nak la̱at nacattenkˈan ke chixba̱nunquil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, at kaDios, ya̱l nak cuanqueb li xeˈtaklan chi cau saˈ kabe̱n. Abanan junes la̱at nakaqˈue a̱lokˈal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb aˈan camenakeb chic anakcuan. Incˈaˈ chic teˈcuacli̱k chi yoˈyo̱queb. Incˈaˈ chic ta̱ru̱k teˈtakla̱nk saˈ kabe̱n xban nak la̱at xatqˈuehoc reheb chixtojbal lix ma̱queb. La̱at xatsachoc ruheb ut incˈaˈ chic ta̱jultica̱k lix cˈabaˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>At Ka̱cuaˈ, la̱at xatqˈuehoc re chi nima̱nc li katenamit ut a̱cˈulub nak ta̱qˈuehekˈ a̱lokˈal. Ut xanimobresi lix nuba̱l li kanaˈaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, la̱at coa̱qˈue chixtojbal li kama̱c ut cotijoc cha̱cuu. Nak yo̱co chixcˈulbal li raylal, xkatzˈa̱ma katenkˈanquil a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chanchano li yaj aj ixk li oc re chi qˈuira̱c. Japjo re xban li raylal. Joˈcan yo̱co chixcˈulbal la̱o, at Ka̱cuaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>La̱o xkacˈul li raylal joˈ li ixk. Abanan ma̱cˈaˈ rajbal li raylal li xkacˈul. La̱o ma̱cˈaˈ xkaba̱nu re xcolbal li katenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abanan eb la̱ tenamit li queˈcam teˈcuacli̱k cuiˈchic chi yoˈyo. Chixjunileb li cuanqueb saˈ li mukleba̱l teˈcuacli̱k cuiˈchic chi yoˈyo ut teˈxjap reheb xban xsahil xchˈo̱leb. Li Ka̱cuaˈ tixcuaclesiheb cuiˈchic chi yoˈyo li camenak joˈ nak li xchuˈque naxqˈueheb chi yoˈla̱c li acui̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ex intenamit, ocankex saˈ le̱ rochoch ut tzˈapomak li oqueba̱l. Mukumak caˈchˈinak e̱rib toj ta̱numekˈ xjoskˈil li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li Ka̱cuaˈ ta̱cha̱lk chak saˈ choxa chi rakoc a̱tin saˈ xbe̱neb li tenamit. Ta̱cˈutbesi̱k li camsi̱c li qui-uxman chi mukmu saˈ ruchichˈochˈ. Incˈaˈ chic ta̱uxma̱nk li camsi̱nc chi mukmu.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-25.html>&larr;</a>&nbsp;&nbsp;<font class=titleType><b>Isaiah (26/66)</b></font>&nbsp;&nbsp;<a href=Simple-Isaiah-27.html>&rarr;</a>
</td></tr></table>


</body></html>
