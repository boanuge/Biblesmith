<html><head><title>
Exodus (17/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-16.html>&larr;</a>&nbsp;&nbsp;<font class=titleType><b>Exodus (17/40)</b></font>&nbsp;&nbsp;<a href=Simple-Exodus-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj Israel queˈel saˈ li chaki chˈochˈ Zin xcˈabaˈ. Moco yal jun ta nak queˈco̱eb nak yo̱queb chi xic. Cocˈ aj saˈ nequeˈhilan, joˈ quiyeheˈ reheb xban li Ka̱cuaˈ Dios. Coxeˈxtau li naˈajej Refidim xcˈabaˈ ut aran queˈxyi̱b xmuheba̱leb. Aran ma̱cˈaˈ haˈ re teˈrucˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut eb laj Israel queˈoc cuiˈchic chixcuechˈinquil laj Moisés. —Qˈue kucˈa, chanqueb re. Laj Moisés quixye reheb: —¿Cˈaˈut nak yo̱quex chincuechˈinquil? ¿Cˈaˈut nak nequecuechˈi rix li Dios? chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cˈajoˈ nak teˈchakik reheb li cristian. Queˈxcuechˈi laj Moisés ut queˈxye re: —¿Cˈaˈut nak xoa̱cuisi chak Egipto? ¿Cˈaˈut nak xoa̱cˈam chak arin? Yo̱ chikacamsinquil li chaki el. Eb li kacocˈal ut eb li kaqueto̱mk teˈca̱mk xban chaki el, chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quitijoc chiru li Ka̱cuaˈ Dios ut quixye: —¿Cˈaˈru tinba̱nu riqˈuineb li tenamit? Oqueb re chincamsinquil chi pec, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ Dios quixye re laj Moisés: —Ayu. Numen chiruheb li tenamit. Cˈameb cha̱cuix li cui̱nk li nequeˈcˈamoc be saˈ xya̱nkeb. Ut ta̱cˈam la̱ xukˈ saˈ a̱cuukˈ li xataksi saˈ xbe̱n li nimaˈ Nilo xcˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aran toxina̱tau saˈ li nimla pec li cuan saˈ li naˈajej Horeb. Ta̱sacˈ li pec ut ta̱e̱lk chak li haˈ saˈ li pec re nak naru teˈucˈak, chan li Dios. Ut eb li cui̱nk yo̱queb chi rilbal nak laj Moisés quixba̱nu joˈ quitakla̱c cuiˈ xban li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixqˈue chokˈ xcˈabaˈ li naˈajej aˈan Masah ut Meriba, xban nak eb laj Israel queˈxcuechˈi rix li Ka̱cuaˈ Dios ut queˈxye: —¿Ma cuan li Dios kiqˈuin malaj incˈaˈ? chanqueb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak cuanqueb laj Israel saˈ li naˈajej Refidim queˈchal eb laj Amalec chi pletic riqˈuineb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Moisés quixye re laj Josué: —Ta̱siqˈueb ru li cui̱nk li teˈxic chi pletic riqˈuineb laj Amalec. Ut cuulaj tinxakli̱k saˈ xbe̱n li tzu̱l ut cua̱nk lin xukˈ saˈ cuukˈ li nacˈutuc xcuanquil li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut queˈco̱eb laj Josué chi pletic riqˈuineb laj Amalec joˈ quiyeheˈ re laj Josué xban laj Moisés. Queˈco̱eb laj Moisés saˈ xbe̱n tzu̱l rochbeneb laj Aarón ut laj Hur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak quixtaksi li rukˈ laj Moisés, kˈaxal cauheb rib laj Israel. Ut nak quixcubsi li rukˈ laj Moisés, eb laj Amalec chic cauheb rib.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quilub chixtaksinquil li rukˈ laj Moisés. Tojoˈnak laj Aarón rochben laj Hur queˈxcˈam chak jun li pec ut queˈxqˈue chokˈ xcˈojariba̱l. Laj Aarón ut laj Hur queˈoc chixtenkˈanquil lix tel re nak incˈaˈ ta̱lu̱bk chixtaksinquil. Jun quixqˈue rib saˈ xnim ukˈ ut li jun chic quixqˈue rib saˈ xtzˈe. Chi joˈcan queˈxtaksi li rukˈ laj Moisés toj nak qui-oc li sakˈe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut riqˈuin aˈan queˈnumta laj Josué saˈ xbe̱neb laj Amalec.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Dios quixye re laj Moisés: —Ta̱tzˈi̱ba retalil aˈin saˈ junak hu re nak junelic cua̱nk saˈ xchˈo̱leb. Ta̱ye re laj Josué nak la̱in tinrakok a̱tin saˈ xbe̱neb laj Amalec ut teˈosokˈ chixjunileb, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixyi̱b jun li artal ut quixqˈue chokˈ xcˈabaˈ Jehová-nisi. Li cˈabaˈej aˈan naraj naxye: “li Ka̱cuaˈ Dios naxqˈue kacuanquil”.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut laj Moisés quixye: —Xban nak eb laj Amalec queˈxtiquib li ple̱t riqˈuineb laj Israel, li Dios ta̱pletik riqˈuin laj Amalec ut joˈ ajcuiˈ riqˈuineb li ralal xcˈajol ut riqˈuineb li ri xmam, chan.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-16.html>&larr;</a>&nbsp;&nbsp;<font class=titleType><b>Exodus (17/40)</b></font>&nbsp;&nbsp;<a href=Simple-Exodus-18.html>&rarr;</a>
</td></tr></table>


</body></html>
