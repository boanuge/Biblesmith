<html><head><title>
Exodus (38/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-37.html>&larr;</a>&nbsp;&nbsp;<font class=titleType><b>Exodus (38/40)</b></font>&nbsp;&nbsp;<a href=Simple-Exodus-39.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ li artal riqˈuin li cheˈ acacia li teˈxcˈat cuiˈ li xul li teˈxmayeja. Ca̱ xucu̱t nak queˈxyi̱b. Cuib metro riqˈuin o̱b xcaˈcˈa̱l (25) centímetro xnimal ru ut cuib metro riqˈuin o̱b xcaˈcˈa̱l (25) centímetro li rok. Ut o̱b xcaˈcˈa̱l (25) centímetro li xteram.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ca̱hib li xucub ut queˈxqˈue saˈ lix ca̱ xucu̱til li artal. Chixjunil li artal rochben li xucub junaj ru nak queˈxyi̱b ut queˈxletz li bronce chiru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ riqˈuin bronce chixjunil li cˈaˈak re ru li ta̱cˈanjelak saˈ li artal re li mayejac. Queˈxyi̱b li chˈi̱chˈ re xxocbal li cha ut li pala. Queˈxyi̱b ajcuiˈ li ni̱nki secˈ re xxocbal li quicˈ joˈ ajcuiˈ li gancho re xchapbal li tib joˈ ajcuiˈ lix naˈaj li ru xam.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ riqˈuin bronce lix naˈaj li xam. Hopox ru queˈxqˈue. Chi saˈ li artal saˈ xyitok queˈxqˈue li chˈi̱chˈ aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxyi̱b ca̱hib li argollas riqˈuin bronce ut queˈxqˈue saˈ xca̱ xucu̱til li tusbil chˈi̱chˈ re teˈxnumsi cuiˈ li cheˈ re xpakonquil li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b cuib li cheˈ ti̱c rix ut queˈxletz li bronce chirix.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxnumsi li cheˈ aˈan saˈ eb li argollas li cuan saˈ xcaˈ pacˈalil li artal re nak ta̱ru̱k xpakonquil. Riqˈuin tzˈalam cheˈ queˈxyi̱b ut hopho xsaˈ queˈxqˈue li artal nak queˈxyi̱b.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin li lem bronce li quicˈanjelac chiruheb li ixk li queˈcˈanjelac chire li oqueba̱l re li tabernáculo, queˈxyi̱b jun li pila xnaˈaj li haˈ joˈ ajcuiˈ lix naˈaj li teˈxqˈue cuiˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b ajcuiˈ li neba̱l re li tabernáculo. Queˈxsut riqˈuin tˈicr yi̱banbil riqˈuin li bakbil nokˈ lino. Saˈ li jun pacˈal li nacana saˈ li sur o̱b roxcˈa̱l (65) metro xnimal rok li tˈicr queˈxqˈue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b junmay li okech riqˈuin bronce ut junmay lix naˈajeb li teˈxqˈue cuiˈ. Queˈxyi̱b ajcuiˈ li ganchos ut li argollas riqˈuin plata li teˈxchap cuiˈ li tˈicr.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut joˈcan cuiˈchic queˈxba̱nu saˈ li jun pacˈal chic li nacana saˈ li norte. O̱b roxcˈa̱l (65) metro xnimal rok li tˈicr li teˈxqˈue aran. Queˈxyi̱b riqˈuin bronce junmay li okech ut junmay lix naˈajeb teˈxqˈue cuiˈ. Ut riqˈuin plata queˈxyi̱b li ganchos ut li argollas li teˈxchap cuiˈ li tˈicr.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Queˈxyi̱b ajcuiˈ li tˈicr li teˈxqˈue saˈ li jun pacˈal chic li na-oc cuiˈ li sakˈe. Cuib xcaˈcˈa̱l (42) metro riqˈuin media lix nimal rok. Queˈxyi̱b laje̱b li okech ut laje̱b li xnaˈajeb li teˈxqˈue cuiˈ. Queˈxyi̱b li ganchos ut li argollas riqˈuin plata.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut joˈcan cuiˈchic queˈxba̱nu saˈ li jun pacˈal chic li na-el cuiˈ chak li sakˈe. Cuib xcaˈcˈa̱l (42) metro riqˈuin media xnimal rok li tˈicr li queˈxqˈue aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixcˈatk li oqueba̱l queˈxqˈue oxib li okech ut oxib lix naˈajeb li teˈxqˈue cuiˈ. Cuukub metro xnimal rok li tˈicr li teˈxqˈue aran.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li jun pacˈal chic re li oqueba̱l queˈxyi̱b li oxib chi okech ut oxib lix naˈajeb li teˈxqˈue cuiˈ. Li tˈicr li teˈxqˈue chiru li oxib chi okech, aˈan cuukub metro xnimal rok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunil li tˈicr li teˈxsut cuiˈ li neba̱l re li tabernáculo, aˈan yi̱banbil riqˈuin li bakbil nokˈ lino.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b riqˈuin bronce lix naˈajeb li teˈqˈuehekˈ cuiˈ li okech. Ut queˈxyi̱b riqˈuin plata li ganchos ut li argollas ut queˈxletz li plata chirix li okech. Ut queˈxletz ajcuiˈ plata saˈ xjolomeb li okech.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cha̱bil xyi̱banquil li tˈicr li teˈxqˈue saˈ li oqueba̱l re li neba̱l. Queˈxyi̱b riqˈuin li nokˈ azul, li nokˈ púrpura ut li nokˈ cak, joˈ ajcuiˈ li bakbil nokˈ lino. Bele̱b metro xnimal rok li tˈicr ut cuib metro riqˈuin o̱b xcaˈcˈa̱l (25) centímetro lix teram. Juntakˈe̱t xteram riqˈuin li tˈicr re li neba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b ajcuiˈ riqˈuin bronce ca̱hib li okech joˈ ajcuiˈ lix naˈajeb li teˈqˈuehekˈ cuiˈ. Ut queˈxyi̱b riqˈuin plata li ganchos ut li argollas. Ut queˈxletz ajcuiˈ plata saˈ xjolomeb li okech.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈxyi̱b riqˈuin bronce chixjunil li chˈi̱chˈ li ta̱chapok re saˈ chˈochˈ lix cˈamal li tabernáculo joˈqueb ajcuiˈ lix cˈa̱mal li okech li cuan saˈ li neba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Moisés quixye reheb nak teˈxtzˈi̱ba retalil chixjunil li quicˈanjelac chiruheb re xyi̱banquil lix tabernáculo li Ka̱cuaˈ. Eb laj levita queˈxtzˈi̱ba retalil ut laj Itamar li ralal laj Aarón, aˈan li quijolomin reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Bezaleel quixba̱nu chixjunil li quiyeheˈ re laj Moisés xban li Ka̱cuaˈ. Laj Bezaleel, aˈan li ralal laj Uri. Laj Uri, aˈan li ralal laj Hur xcomoneb li ralal xcˈajol laj Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Aholiab, aˈan li quitenkˈan re laj Bezaleel. Laj Aholiab, aˈan li ralal laj Ahisamac xcomoneb li ralal xcˈajol laj Dan. Aˈan aj tenol chˈi̱chˈ ut naxnau ajcuiˈ quemoc tˈicr. Ut naxnau xqˈuebal xsahob ru li tˈicr riqˈuin li cha̱bil lino, ut li nokˈ azul, li nokˈ púrpura ut li nokˈ cak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li oro li quicˈanjelac re li tabernáculo, aˈan mayejanbil xbaneb laj Israel. Lix qˈuial li oro li queˈxqˈue, aˈan cuib mil libra riqˈuin jun ciento riqˈuin oˈlaju roˈcˈa̱l libra (2,195) joˈ nequeˈbisoc cuiˈ saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li plata li queˈxqˈue, aˈan cuukub mil riqˈuin o̱b ciento libra riqˈuin mero ciento (7,550) joˈ nequeˈbisoc saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjunileb li cuanqueb junmay chihab reheb, aˈan cuanqueb cuakib ciento riqˈuin oxib mil riqˈuin o̱b ciento riqˈuin laje̱b roxcˈa̱l (603,550). Li junju̱nk chi cristian queˈxqˈue o̱b roxcˈa̱l (45) libra li plata joˈ nequeˈbisoc saˈ li tabernáculo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Cuukub mil libra riqˈuin o̱b ciento libra li plata (7,500) quicˈanjelac re xyi̱banquil li jun ciento chi xnaˈajeb li teˈqˈuehekˈ cuiˈ li okech re li tabernáculo. Ut oˈlaju xca̱cˈa̱l libra li plata quicˈanjelac re xyi̱banquil li junju̱nk lix naˈajeb li okech.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mero ciento libra chic li plata qui-elaˈan ut riqˈuin aˈan queˈxyi̱b li argollas ut li ganchos li queˈxqˈue chiru li okech li teˈxqˈue chire li oqueba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li bronce li queˈxmayeja, aˈan o̱b mil libras riqˈuin oxib ciento riqˈuin laje̱b libras (5,310).</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Riqˈuin li bronce aˈan, queˈxyi̱b lix naˈajeb li teˈxqˈue cuiˈ li okech re li oqueba̱l re li tabernáculo. Ut queˈxyi̱b ajcuiˈ li artal ut li xnaˈaj li ru xam joˈqueb ajcuiˈ chixjunil li secˈ li teˈcˈanjelak saˈ li artal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut queˈxyi̱b lix naˈajeb li okech li teˈxqˈue saˈ li neba̱l ut saˈ li oqueba̱l. Ut queˈxyi̱b ajcuiˈ li chˈi̱chˈ li ta̱chapok re saˈ chˈochˈ lix cˈa̱mal li tabernáculo, joˈ ajcuiˈ li chˈi̱chˈ li ta̱chapok re lix cˈa̱mal li okech li sutsu cuiˈ li neba̱l.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-37.html>&larr;</a>&nbsp;&nbsp;<font class=titleType><b>Exodus (38/40)</b></font>&nbsp;&nbsp;<a href=Simple-Exodus-39.html>&rarr;</a>
</td></tr></table>


</body></html>
