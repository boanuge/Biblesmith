<html><head><title>
Jeremiah (1/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Jeremiah (1/52)</b></font>&nbsp;&nbsp;<a href=Simple-Jeremiah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin resil lix yehom xba̱nuhom laj Jeremías li ralal laj Hilcías. Laj Hilcías, aˈan xcomoneb laj tij li queˈcuan saˈ li naˈajej Anatot saˈ xcue̱nt lix naˈajeb laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Yo̱ oxlaju chihab roquic chi cˈanjelac laj Josías ralal laj Amón chokˈ xreyeb laj Judá nak li Ka̱cuaˈ Dios quia̱tinac riqˈuin laj Jeremías.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quia̱tinac cuiˈchic li Ka̱cuaˈ riqˈuin laj Jeremías nak laj Joacim ralal laj Josías quicuan chokˈ xreyeb laj Judá. Ut quia̱tinac ajcuiˈ riqˈuin nabal sut chalen toj saˈ li junlaju chihab roquic chokˈ xreyeb laj Judá laj Sedequías ralal laj Josías. Saˈ roˈ li po saˈ ajcuiˈ li chihab aˈan, eb laj Jerusalén queˈchapeˈ xbaneb laj Babilonia ut queˈcˈameˈ chi pre̱xil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Jeremías quixye: —Nak quia̱tinac li Ka̱cuaˈ cuiqˈuin xbe̱n sut joˈcaˈin quixye cue:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak toj ma̱jiˈ nacana chi yaj aj ixk la̱ naˈ, la̱in ac ninnau nak tatyoˈla̱k. Ut toj ma̱jiˈ nacatyoˈla nak xatinsantobresi re tatcˈanjelak chokˈ inprofeta saˈ xya̱nkeb chixjunileb li tenamit, chan li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut la̱in quinchakˈoc ut quinye: —At inDios, ¿cˈaˈru tinba̱nu? La̱in incˈaˈ ninnau a̱tinac xban nak toj sa̱jin, chanquin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixye cue: —Ma̱ye nak toj sa̱jat. Bar tatintakla la̱at tatxic ut ta̱ye chixjunil li cˈaˈru tinye a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Matxucuac chiruheb li tenamit. La̱in cua̱nkin a̱cuiqˈuin cha̱colbal, chan li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li Ka̱cuaˈ Dios quixqˈue li rukˈ saˈ xtzˈu̱mal cue ut quixye cue: —Anakcuan ac xinqˈue li cua̱tin saˈ xtzˈu̱mal a̱cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Abi li tinye a̱cue. Anakcuan xinqˈue a̱cuanquil saˈ xbe̱neb li xni̱nkal ru tenamit ut saˈ xbe̱neb li cuanqueb xcuanquil. Cua̱nk a̱cuanquil chixpoˈbaleb li tenamit ut chixsachbaleb, chirisinquileb ut chi numta̱c saˈ xbe̱neb. Ut cua̱nk ajcuiˈ a̱cuanquil re xcuaclesinquileb cuiˈchic ut re xqˈuebal xcacuilal xchˈo̱leb, chan li Dios cue.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quia̱tinac cuiˈchic cuiqˈuin ut quixye cue: —At Jeremías, ¿cˈaˈru li yo̱cat chirilbal?— La̱in quinchakˈoc ut quinye re: —Yo̱quin chirilbal jun rukˈ cheˈ almendro.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —Ya̱l nak aˈan li xacuil. Ut ya̱l ajcuiˈ nak ta̱uxma̱nk li cˈaˈru xinye.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut quixye cuiˈchic cue li Ka̱cuaˈ: —Ut anakcuan, ¿cˈaˈru li yo̱cat chirilbal?— Ut la̱in quinye re: —Yo̱quin chirilbal jun li ucˈal saˈ li norte yo̱ chi cuokxi̱nc ut yo̱ chi salku̱c chak arin.—</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut li Ka̱cuaˈ quixye cue: —Saˈ li norte ta̱cha̱lk chak li raylal saˈ xbe̱neb chixjunileb li cuanqueb saˈ li naˈajej aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>La̱in tinbokeb chixjunileb li tenamit li cuanqueb saˈ li norte. Eb lix reyeb teˈxxakab lix muheba̱leb saˈ li oqueba̱l re li tenamit Jerusalén ut teˈxsut rix li tenamit. Ut teˈxsut ajcuiˈ rixeb li jun chˈo̱l chic tenamit li cuanqueb Judá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aˈan aˈin li tojba ma̱c li tinqˈue saˈ xbe̱neb lin tenamit xban li ma̱usilal queˈxba̱nu. Quineˈxtzˈekta̱na ut queˈxcˈat lix pomeb re xlokˈoninquileb li jalanil dios ut queˈxlokˈoniheb li jalam u̱ch li queˈxyi̱b riqˈuin rukˈeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joˈcan ut nak cauresi a̱cuib, at Jeremías, ut ayu chixyebal reheb li cˈaˈru xinye a̱cue. Matxucuac chiruheb. Cui tatxucuak anakcuan, naru ninqˈue a̱xiu nak cua̱nkat chiruheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anakcuan tinqˈue a̱cacuilal joˈ jun li tenamit cauresinbil chi pletic. Chanchanakat xcacuil li okech chˈi̱chˈ malaj ut li tzˈac chˈi̱chˈ. Ut la̱at ta̱ye reheb chixjunileb li cuanqueb Judá nak incˈaˈ us yo̱queb. Ta̱ye ajcuiˈ reheb li rey ut eb laj tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Teˈpletik a̱cuiqˈuin, abanan incˈaˈ teˈnumta̱k saˈ a̱be̱n xban nak la̱in cua̱nkin a̱cuiqˈuin cha̱colbal, chan li Dios.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Jeremiah (1/52)</b></font>&nbsp;&nbsp;<a href=Simple-Jeremiah-2.html>&rarr;</a>
</td></tr></table>


</body></html>
