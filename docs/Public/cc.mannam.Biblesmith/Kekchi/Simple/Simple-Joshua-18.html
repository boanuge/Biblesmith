<html><head><title>
Joshua (18/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-17.html>&larr;</a>&nbsp;&nbsp;<font class=titleType><b>Joshua (18/24)</b></font>&nbsp;&nbsp;<a href=Simple-Joshua-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunileb laj Israel queˈxchˈutub ribeb aran Silo ut queˈxyi̱b li tabernáculo re teˈxchˈutub ribeb chixlokˈoninquil li Dios. Aˈin quicˈulman nak ac xeˈre̱chani li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Toj cuanqueb cuukub te̱p chic laj Israel li toj ma̱jiˈ nequeˈre̱chani lix naˈajeb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Laj Josué quixye reheb: —¿Joˈ najtil chic toj yo̱kex chiroybeninquil le̱ naˈaj? ¿Ma incˈaˈ naru te̱cˈul le̱ naˈaj li xqˈue e̱re li Ka̱cuaˈ lix Dioseb le̱ xeˈto̱nil yucuaˈ?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sicˈomak ruheb ox ox chi cui̱nk saˈ xya̱nkeb li junju̱nk te̱p re nak tebintakla chi rilbal li naˈajej. Teˈxqˈue chak retal chi us ut teˈcha̱lk cuiqˈuin ut teˈxye cue chanru nak takajeqˈui li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Cuukub jachal teˈrisi nak teˈxjeqˈui. Ut li naˈajej li ta̱qˈuehekˈ reheb li ralal xcˈajol laj Judá, aˈan li cuan saˈ li sur. Ut li naˈajej li ta̱qˈuehekˈ reheb li ralal xcˈajol laj José, aˈan li cuan saˈ li norte.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nak acak xeˈxbis ut ac xeˈxjachi chi cuukub jachal, teˈxtzˈi̱ba retalil ut teˈxcˈam chak cuiqˈuin re nak takabu̱li rix li naˈajej chiru li Ka̱cuaˈ Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li ralal xcˈajol laj Leví incˈaˈ ta̱qˈuehekˈ xnaˈajeb xban nak eb aˈan teˈcˈanjelak chokˈ aj tij chiru li Ka̱cuaˈ. Eb li ralal xcˈajol laj Gad ut eb li ralal xcˈajol laj Rubén, ut yijach li ralal xcˈajol laj Manasés, eb aˈan ac xeˈxcˈul lix naˈajeb jun pacˈal li nimaˈ Jordán, li nacana saˈ li este. Aran quiqˈueheˈ xnaˈajeb xban laj Moisés laj cˈanjel chiru li Dios, chan laj Josué.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eb li cui̱nk li queˈsiqˈueˈ ru queˈco̱eb riqˈuin laj Josué. Ut laj Josué quixtaklaheb ut quixye reheb: —Ayukex ut qˈuehomak chak retal li naˈajej aˈin. Te̱bis chak ut nak acak xebis, te̱cˈam chak li retalil cuiqˈuin arin Silo, re nak la̱in tinbu̱li rix chiru li Ka̱cuaˈ Dios, chan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Queˈco̱eb ut eb li cui̱nk aˈin ut queˈxbis chak li naˈajej chi cuukub jachal ut queˈxtzˈi̱ba retalileb li tenamit saˈ jun li hu. Ut chirix aˈan queˈsukˈi cuiˈchic riqˈuin laj Josué saˈ lix muheba̱leb aran Silo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Laj Josué quibu̱lic chirix li naˈajej chiru li Ka̱cuaˈ Dios aran Silo. Chi joˈcaˈin quixjeqˈui li chˈochˈ aˈin reheb li ralal xcˈajol laj Israel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nak ac xeˈxbu̱li rix li naˈajej, eb li ralal xcˈajol laj Benjamín queˈxcˈul li naˈajej li cuan saˈ xyi lix naˈajeb li ralal xcˈajol laj Judá ut eb li ralal xcˈajol laj José.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈajej li queˈtzˈak eb aˈan naticla cuan cuiˈ li nimaˈ Jordán saˈ li norte. Ut nacuulac cuan cuiˈ li tenamit Jericó saˈ li norte. Naxic cuan cuiˈ li tzu̱l li cuan saˈ li oeste. Ut nocox-e̱lk saˈ li chaki chˈochˈ Bet-avén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nuba̱l naxic toj cuan cuiˈ li naˈajej Luz li nequeˈxye ajcuiˈ Bet-el re ut naxic saˈ li sur. Ut nacuulac saˈ li tenamit Atarot-adar li cuan cuiˈ li tzu̱l li cuan saˈ li sur riqˈuin li tenamit Bet-horón li cuan takˈa.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nuba̱l naxqˈue chak vue̱lt saˈ li oeste saˈ xjayal li tenamit Bet-horón li cuan saˈ xcaˈyaba̱l li palau Mediterráneo ut nacuulac saˈ li tenamit Quiriat-baal li nequeˈxye ajcuiˈ Quiriat-jearim re. Li naˈajej aˈan reheb li ralal xcˈajol laj Judá. Aˈan li nuba̱l li cuan saˈ li oeste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li nuba̱l li cuan saˈ li sur naticla saˈ li tenamit Quiriat-jearim ut naxic cuan cuiˈ li yuˈam haˈ Neftoa li cuan saˈ li oeste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nuba̱l naticla chak cuan cuiˈ li tzu̱l li cuan saˈ xcaˈyaba̱l li ru takˈa Ben-hinom, li cuan saˈ li norte riqˈuin li ru takˈa re Refaim. Naxic saˈ li ru takˈa re Hinom li cuan saˈ li sur cuanqueb cuiˈ laj jebuseo ut chirix aˈan naxic cuan cuiˈ li yuˈam haˈ Rogel.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Naxqˈue chak vue̱lt saˈ li naˈajej En-semes ut naxic toj Gelilot li cuan saˈ xcaˈyaba̱l li tzu̱l Adumín ut nacuulac toj cuan cuiˈ li sako̱nac li cuan saˈ lix naˈaj laj Bohán li ralal laj Rubén.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nocoxnumekˈ cuan cuiˈ li tzu̱l li cuan saˈ xcaˈyaba̱l li naˈajej Arabá, li cuan saˈ li norte. Ut naxic toj saˈ li naˈajej Arabá.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nacuulac Bet-hogla saˈ li norte ut nocoxrakekˈ saˈ li naˈajej li nocox-ocak cuiˈ rok li nimaˈ Jordán saˈ li palau Mar Muerto xcˈabaˈ. Aˈan aˈin li nuba̱l saˈ li sur.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li nimaˈ Jordán, aˈan li nuba̱l saˈ li este. Aˈan aˈin li naˈajej li quijeqˈui̱c reheb li ralal xcˈajol laj Benjamín, aˈ yal chanru xqˈuial li junju̱nk chˈu̱tal.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li tenamit li quiqˈueheˈ reheb li ralal xcˈajol laj Benjamín, aˈaneb aˈin: Jericó, Bet-hogla, li ru takˈa Casis,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bet-arabá, Zemaraim, Bet-el,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Avim, Pará, Ofra,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quefar-haamoni, Ofni ut Geba. Cablaju chixjunileb li tenamit rochbeneb li cocˈ cˈaleba̱l.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Quiqˈueheˈ ajcuiˈ reheb li tenamit Gabaón, Ramá, Beerot,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mizpa, Cafira, Mozah,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Requem, Irpeel, Tarala,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zela, Elef, Jebús li nequeˈxye ajcuiˈ Jerusalén re, Gabaa ut Quiriat. Ca̱laju chixjunileb li tenamit rochbeneb li cocˈ cˈaleba̱l. Aˈan aˈin li naˈajej li quiqˈueheˈ reheb li ralal xcˈajol laj Benjamín, aˈ yal chanru xqˈuial li junju̱nk chˈu̱tal.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Joshua-17.html>&larr;</a>&nbsp;&nbsp;<font class=titleType><b>Joshua (18/24)</b></font>&nbsp;&nbsp;<a href=Simple-Joshua-19.html>&rarr;</a>
</td></tr></table>


</body></html>
