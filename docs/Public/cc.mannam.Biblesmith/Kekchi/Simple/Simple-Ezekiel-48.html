<html><head><title>
Ezekiel (48/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-47.html>&larr;</a>&nbsp;&nbsp;<font class=titleType><b>Ezekiel (48/48)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aˈan aˈin xcˈabaˈeb li junju̱nk xte̱paleb laj Israel ut li chˈochˈ li teˈxcˈul. Laj Dan tixcˈul lix chˈochˈ saˈ li norte. Naticla chak saˈ li naˈajej Hetlón ut nacuulac toj saˈ li naˈajej Hamat, ut nacuulac Hazar-enán xcue̱nt Damasco li cuan saˈ li norte. Lix nuba̱l lix naˈaj naticla saˈ li este ut nacuulac toj saˈ li oeste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Dan tixcˈul lix naˈaj laj Aser. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Aser, tixcˈul lix naˈaj laj Neftalí. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Neftalí tixcˈul lix naˈaj laj Manasés. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Manasés tixcˈul lix naˈaj laj Efraín. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li nuba̱l re lix chˈochˈ laj Efraín tixcˈul lix naˈaj laj Rubén. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li nuba̱l re lix chˈochˈ laj Rubén tixcˈul lix naˈaj laj Judá. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li naˈajej li cuan chixcˈatk lix chˈochˈ laj Judá ta̱cana̱k chokˈ xnaˈaj li templo. Naticla saˈ li este ut nacuulac toj chire li palau. Cablaju kilómetro xnimal ru. Ut lix nimal rok, aˈan juntakˈe̱t riqˈuin li teˈxcˈul lix te̱paleb laj Israel. Ut li templo ta̱cua̱nk saˈ xyi li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li naˈajej li te̱xoc chokˈ re li nimajcual Dios, aˈan cablaju kilómetro riqˈuin medio kilómetro xnimal rok ut laje̱b kilómetro xnimal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li naˈajej aˈan ta̱cua̱nk lix naˈajeb laj tij. Cablaju kilómetro riqˈuin media kilómetro xnimal rok naticla saˈ li este ut nacuulac toj saˈ li oeste. O̱b kilómetro lix nimal ru li naticla saˈ li norte ut nacuulac toj saˈ li sur. Ut lix templo li Ka̱cuaˈ ta̱cua̱nk saˈ xyi li naˈajej aˈan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈajej aˈan reheb laj tij li ralal xcˈajol laj Sadoc li santobresinbileb chi cˈanjelac chiru li Dios. Junelic queˈcuan saˈ ti̱quilal chiru. Incˈaˈ queˈxtzˈekta̱na li Dios joˈ queˈxba̱nu li ralal xcˈajol laj Leví nak eb laj Israel queˈxtzˈekta̱na li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb laj tij teˈcua̱nk saˈ li lokˈlaj naˈajej li ac canabanbil chokˈ reheb chixcˈatk lix naˈajeb laj levita.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut lix naˈajeb laj levita li cuan chixcˈatk li nuba̱l re lix naˈajeb laj tij, aˈan cablaju kilómetro riqˈuin media kilómetro xnimal rok ut o̱b kilómetro xnimal ru. Chixjunil li naˈajej reheb laj tij ut reheb laj levita, aˈan cablaju kilómetro riqˈuin media xnimal rok ut laje̱b kilómetro xnimal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chˈochˈ aˈin incˈaˈ naru xcˈayinquil, chi moco naru xjalbal ru, chi moco naru xqˈuebal re jalan xban nak li naˈajej aˈin ac kˈaxtesinbil re li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li naˈajej li nacana, aˈan moco kˈaxtesinbil ta re li Dios. Li chˈochˈ aˈan ta̱cˈanjelak reheb laj Israel re teˈcua̱nk cuiˈ. Li naˈajej, aˈan cablaju kilómetro riqˈuin media kilómetro xnimal rok ut cuib kilómetro riqˈuin media xnimal ru. Saˈ xyi li naˈajej teˈxyi̱b lix tenamit ut chixjun sutam ta̱cua̱nk lix naˈajeb lix queto̱mk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li naˈajej li teˈcua̱nk cuiˈ li tenamit, aˈan ca̱ xucu̱t. Lix nimal rok aˈan cuib kilómetro riqˈuin cuib ciento metro riqˈuin laje̱b roxcˈa̱l metro. Ut lix nimal ru, aˈan cuib kilómetro riqˈuin cuib ciento metro riqˈuin laje̱b roxcˈa̱l metro. Juntakˈe̱t xnimal rok ut juntakˈe̱t xnimal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjun sutam li tenamit ta̱cua̱nk lix naˈajeb li queto̱mk. Li naˈajej aˈan jun ciento riqˈuin o̱b xcaˈcˈa̱l metro xni̱nkal ru saˈ xca̱ pacˈalil.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chixjun sutam li tenamit ta̱cua̱nk li chˈochˈ chixcˈatk lix naˈaj li Ka̱cuaˈ. Li naˈajej aˈan o̱b kilómetro xnimal rok saˈ li este ut o̱b kilómetro xnimal rok saˈ li oeste. Teˈxtrabaji li chˈochˈ aˈin ut teˈa̱uk. Ut li ru li acui̱mk li ta̱e̱lk, aˈan xtzacae̱mkeb li teˈcˈanjelak saˈ li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Li teˈcˈanjelak saˈ li tenamit, aˈaneb li cuanqueb saˈ lix te̱paleb laj Israel. Ut aˈaneb li teˈcˈanjela̱nk re li chˈochˈ aˈin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ca̱ xucu̱t li naˈajej li ta̱cana̱k saˈ xyi. Cablaju kilómetro riqˈuin media kilómetro xnimal rok ut aˈan ajcuiˈ lix nimal ru. Chixjunil li naˈajej aˈin kˈaxtesinbil re li Ka̱cuaˈ ut re li tenamit.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chˈochˈ li cuan saˈ xcaˈ pacˈalil li naˈajej li kˈaxtesinbil re li Ka̱cuaˈ ut re li tenamit, aˈan re li rey. Nacuulac saˈ li este toj saˈ li nuba̱l ut nacuulac saˈ li oeste toj saˈ li palau. Lix nimal ru, aˈan cablaju kilómetro riqˈuin media kilómetro. Saˈ xyi li naˈajej aˈan cua̱nk lix naˈaj li templo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li chˈochˈ li cuan saˈ xcaˈ pacˈalil lix naˈajeb laj levita ut li tenamit, aˈan xnaˈaj li rey. Li naˈajej aˈin naxcˈul rib riqˈuin lix nuba̱l lix naˈaj laj Judá ut naxcˈul ajcuiˈ rib riqˈuin lix nuba̱l lix naˈaj laj Benjamín.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eb li jun chˈol chic laj Israel teˈxcˈul xnaˈajeb saˈ li sur. Saˈ li nuba̱l re lix naˈaj li rey ut li nuba̱l re lix naˈaj li tenamit tixcˈul xnaˈaj laj Benjamín. Naticla saˈ li este ut nacuulac toj chire li palau saˈ li oeste.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Benjamín tixcˈul lix naˈaj laj Simeón. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut saˈ li nuba̱l re lix chˈochˈ laj Simeón tixcˈul lix naˈaj laj Isacar. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li nuba̱l re lix chˈochˈ laj Isacar tixcˈul lix naˈaj laj Zabulón. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut saˈ li nuba̱l re lix chˈochˈ laj Zabulón tixcˈul lix naˈaj laj Gad. Naticla saˈ li este ut nacuulac toj chire li palau.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ut li nuba̱l re lix chˈochˈ laj Gad li cuan saˈ li sur naticla Tamar ut nanumeˈ toj cuan cuiˈ li haˈ li cuan Cades ut nanumeˈ chire li nimaˈ li cuan Egipto. Ut nacuulac toj saˈ li palau Mediterráneo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>—Aˈan aˈin li naˈajej li ta̱jeqˈui reheb li cablaju xte̱paleb laj Israel. Joˈ xinye a̱cue, joˈcan ta̱ba̱nu, chan li nimajcual Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sutsu̱k saˈ tzˈac li tenamit li cuan saˈ li naˈajej li kˈaxtesinbil re li Dios. Li tzˈac li cuan saˈ li norte, aˈan cuib kilómetro riqˈuin cuib ciento metro riqˈuin o̱b xcaˈcˈa̱l metro xnimal ru.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ut ta̱qˈue xcˈabaˈeb li oqueba̱l re li tenamit joˈ lix cˈabaˈeb li xte̱paleb laj Israel. Lix cˈabaˈeb li oxib li oqueba̱l li cuanqueb saˈ li norte, aˈaneb Rubén, Judá ut Leví.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ saˈ li este lix nimal ru li tzˈac, aˈan cuib kilómetro riqˈuin cuib ciento metro riqˈuin o̱b xcaˈcˈa̱l metro. Cuanqueb oxib li oqueba̱l. Lix cˈabaˈeb, aˈaneb José, Benjamín ut Dan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ saˈ li sur lix nimal ru li tzˈac, aˈan cuib kilómetro riqˈuin cuib ciento metro riqˈuin o̱b xcaˈcˈa̱l metro. Cuanqueb oxib li oqueba̱l. Lix cˈabaˈeb, aˈaneb Simeón, Isacar ut Zabulón.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joˈcan ajcuiˈ saˈ li oeste lix nimal ru li tzˈac, aˈan cuib kilómetro riqˈuin cuib ciento metro riqˈuin o̱b xcaˈcˈa̱l metro. Cuanqueb oxib li oqueba̱l. Lix cˈabaˈeb, aˈaneb Gad, Aser ut Neftalí.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chixjunil li tzˈac li sutsu̱k cuiˈ li tenamit, aˈan bele̱b kilómetro xnimal. Ut chalen saˈ li cutan aˈan, lix cˈabaˈ li tenamit aˈan Jehová-sama. Chi jalbil ru naraj naxye “Li Ka̱cuaˈ cuan arin.”</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-47.html>&larr;</a>&nbsp;&nbsp;<font class=titleType><b>Ezekiel (48/48)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
