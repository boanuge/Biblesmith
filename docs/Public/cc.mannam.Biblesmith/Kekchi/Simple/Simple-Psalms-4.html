<html><head><title>
Psalms (4/150)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-3.html>&larr;</a>&nbsp;&nbsp;<font class=titleType><b>Psalms (4/150)</b></font>&nbsp;&nbsp;<a href=Simple-Psalms-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chaqˈue taxak li cˈaˈru nintzˈa̱ma cha̱cuu, at inDios. Caˈaj cuiˈ a̱cuiqˈuin nintau xti̱quilal inchˈo̱l. Nak cuanquin saˈ raylal, la̱at nacattenkˈan cue ut nacaqˈue xsahil inchˈo̱l. Chacuil taxak xtokˈoba̱l cuu ut chacuabi taxak lin tij.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ex cui̱nk, la̱ex li nequerecˈa e̱rib nak nim e̱cuanquil, ¿jokˈe te̱canab inhobbal xban lin lokˈal qˈuebil cue xban li Dios? ¿Jokˈe te̱canab xra̱bal ru li ma̱cˈaˈ na-oc cuiˈ? Ut, ¿jokˈe te̱canab li ticˈtiˈic?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chenauhak nak la̱in sicˈbil cuu xban li Dios xban nak ti̱c inchˈo̱l. Ut chenauhak ajcuiˈ nak aˈan narabi nak ninya̱ba lix cˈabaˈ.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chexucua ru li Dios ut canabomak li ma̱cobc. Nak yo̱kex chi hila̱nc ut nak ma̱cˈaˈ chic choki̱nc cheqˈuehak retal chanru le̱ yuˈam chiru li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chexmayejak chiru li Ka̱cuaˈ chi anchal e̱chˈo̱l ut cauhak e̱chˈo̱l riqˈuin li Dios.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>At Ka̱cuaˈ, nabaleb nequeˈyehoc re: ¿Ani ta cuiˈ ta̱ba̱nu̱nk usilal ke? chanqueb. Aˈut la̱in tintzˈa̱ma cha̱cuu, at Ka̱cuaˈ, chacuil taxak xtokˈoba̱l ku.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Numtajenak li sahil chˈo̱lej nacaqˈue cue, at inDios. Moco joˈ ta xsahil xchˈo̱leb li biom li numtajenak cˈaˈru reheb.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sa saˈ inchˈo̱l nak ninyocla ut nincuar chi ma̱cˈaˈ incˈaˈux. Caˈaj cuiˈ la̱at, at Ka̱cuaˈ, nacatqˈuehoc xcacuil inchˈo̱l xban nak la̱at nacat-iloc cue.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Psalms-3.html>&larr;</a>&nbsp;&nbsp;<font class=titleType><b>Psalms (4/150)</b></font>&nbsp;&nbsp;<a href=Simple-Psalms-5.html>&rarr;</a>
</td></tr></table>


</body></html>
