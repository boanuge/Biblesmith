<html><head><title>
Lamentations (2/5)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Lamentations-1.html>&larr;</a>&nbsp;&nbsp;<font class=titleType><b>Lamentations (2/5)</b></font>&nbsp;&nbsp;<a href=Simple-Lamentations-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kiele la Sinjoro en Sia kolero kovris per mallumo la filinon de Cion!   De la ĉielo sur la teron Li ĵetegis la belecon de Izrael,   Kaj ne rememoris Sian piedbenketon en la tago de Sia kolero.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Senindulge ekstermis la Sinjoro ĉiujn loĝejojn de Jakob;   Li detruis en Sia kolero la fortikaĵojn de la filino de Jehuda, alniveligis ilin al la tero;   Li frapis la regnon kaj ĝiajn regantojn.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>En flama kolero Li rompis ĉiujn kornojn de Izrael;   Li tiris Sian dekstran manon malantaŭen, kiam venis la malamiko;   Kaj Li ekbruligis en Jakob kvazaŭ flamantan fajron, kiu ekstermas ĉion ĉirkaŭe.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li streĉis Sian pafarkon kiel malamiko, direktis Sian dekstran manon kiel atakanto,   Kaj mortigis ĉion, kio estis ĉarma por la okuloj;   En la tendo de la filino de Cion Li elverŝis Sian koleron kiel fajron.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>La Sinjoro fariĝis kiel malamiko,   Li ekstermis Izraelon, ekstermis ĉiujn liajn palacojn, detruis liajn fortikaĵojn;   Kaj al la filino de Jehuda Li donis multe da plorado kaj ĝemado.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kiel ĝardenon Li ruinigis lian tendon, detruis lian kunvenejon;   La Eternulo forgesigis en Cion feston kaj sabaton,   Kaj forpuŝis en la indigno de Sia kolero reĝon kaj pastron.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La Sinjoro forlasis Sian altaron, abomenis Sian sanktejon,   Transdonis en la manojn de malamikoj la murojn de ĝiaj palacoj;   Ili faris bruon en la domo de la Eternulo kiel en tago de festo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>La Eternulo decidis ekstermi la muregon de la filino de Cion;   Li eltiris la mezurŝnuron, ne detenis Sian manon de ekstermado;   Li funebrigis la fortikaĵon kaj muregon, ambaŭ havas nun mizeran aspekton.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Enprofundiĝis en la teron ĝiaj pordegoj; Li detruis kaj rompis ĝiajn riglilojn;   Ĝia reĝo kaj ĝiaj princoj estas inter la nacioj;   La leĝoj jam ne ekzistas, kaj ĝiaj profetoj ne plu ricevas vizion de la Eternulo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Silente sidas sur la tero la plejaĝuloj de la filino de Cion;   Polvon ili metis sur sian kapon, zonis sin per sakaĵo;   Al la tero klinis sian kapon la virgulinoj de Jerusalem.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Konsumiĝis de larmoj miaj okuloj, ŝvelis miaj internaĵoj,   Elverŝiĝis sur la teron mia hepato, pro la pereo de la filino de mia popolo,   Kiam infanoj kaj suĉinfanoj senfortiĝis de malsato sur la stratoj de la urbo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Al siaj patrinoj ili diris:Kie estas pano kaj vino?   Ili falis kiel vunditaj sur la stratoj de la urbo,   Kaj eligis sian animon sur la brusto de siaj patrinoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kiun mi povas montri al vi, kun kiu mi povas kompari vin, ho filino de Jerusalem?   Kiun similan mi povas montri al vi, por konsoli vin, ho virgulino-filino de Cion?   Ĉar granda kiel la maro estas via malfeliĉo; kiu vin resanigos?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Viaj profetoj profetis al vi malveraĵon kaj sensencaĵon,   Kaj ne montris al vi viajn malbonagojn, por antaŭgardi vin kontraŭ kaptiteco;   Ili predikis al vi viziojn malverajn, kiuj alportis al vi elpelon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kunfrapas pri vi siajn manojn ĉiuj preterirantoj;   Ili fajfas kaj balancas la kapon pri la filino de Jerusalem, dirante:   Ĉu tio estas la urbo, kiun oni nomis perfektaĵo de beleco, ĝojo de la tuta tero?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Malfermegas kontraŭ vi sian buŝon ĉiuj viaj malamikoj;   Ili fajfas kaj grincigas la dentojn, dirante:Ni englutis ŝin;   Ĉi tiun tagon ni atendis, ni ĝin atingis, ni ĝin vidas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>La Eternulo plenumis tion, kion Li intencis;   Li plenumis Sian vorton, kiun Li eldiris antaŭ longa tempo;   Li detruis senindulge, Li ĝojigis pri vi la malamikon, Li altigis la kornon de viaj kontraŭuloj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ilia koro krias al la Sinjoro:   Ho murego de la filino de Cion, verŝu larmojn kiel torento tage kaj nokte;   Ne ripozu, la pupilo de via okulo ne silentu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Leviĝu, ploregu en la nokto en la komenco de ĉiu gardoparto;   Elverŝu kiel akvon vian koron antaŭ la vizaĝo de la Sinjoro;   Levu al Li viajn manojn pro la animo de viaj infanoj, kiuj senfortiĝas de malsato en la komenco de ĉiuj stratoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rigardu, ho Eternulo, kaj vidu, kun kiu Vi agis tiamaniere!   Ĉu ie aliloke manĝis virinoj sian frukton, siajn dorlotitajn infanojn?   Ĉu ie estis mortigataj en la sanktejo de la Sinjoro pastroj kaj profetoj?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Surtere sur la stratoj kuŝis junuloj kaj maljunuloj;   Miaj junulinoj kaj junuloj falis de glavo;   Vi mortigis en la tago de Via kolero, buĉis kaj ne kompatis.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kiel por festa tago Vi kunvokis de ĉirkaŭe miajn terurajn najbarojn,   Kaj en la tago de la kolero de la Eternulo neniu saviĝis, neniu restis;   Tiujn, kiujn mi dorlotis kaj edukis, ĉiujn ekstermis mia malamiko.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Lamentations-1.html>&larr;</a>&nbsp;&nbsp;<font class=titleType><b>Lamentations (2/5)</b></font>&nbsp;&nbsp;<a href=Simple-Lamentations-3.html>&rarr;</a>
</td></tr></table>


</body></html>
