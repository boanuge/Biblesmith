<html><head><title>
Deuteronomy (33/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-32.html>&larr;</a>&nbsp;&nbsp;<font class=titleType><b>Deuteronomy (33/34)</b></font>&nbsp;&nbsp;<a href=Simple-Deuteronomy-34.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj jen estas la beno, per kiu benis Moseo, la Dia homo, la Izraelidojn antaŭ sia morto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li diris:   La Eternulo venis de Sinaj  Kaj eklumis al ili de Seir;   Li ekbrilis de la monto Paran  Kaj venis el milmiloj da sanktuloj;   Ĉe Lia dekstra flanko estas fajro de leĝo por ili.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Vere Li amas la popolojn;   Ĉiuj Liaj sanktuloj estas en Via mano;   Kaj ili falis antaŭ Viaj piedoj,   Por aŭskulti Viajn vortojn.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Instruon transdonis al ni Moseo,   Heredaĵon por la komunumo de Jakob.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj li fariĝis reĝo en Jeŝurun,   Kiam kunvenis la ĉefoj de la popolo,   Kune la triboj de Izrael.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Vivu Ruben, kaj li ne mortu;   Kaj liaj viroj ne estu malmultaj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj ĉi tion pri Jehuda li diris:      Aŭdu, ho Eternulo, la voĉon de Jehuda,   Kaj alkonduku lin al lia popolo;   Per siaj manoj li sin defendos,   Kaj Vi estu helpanto kontraŭ liaj malamikoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj pri Levi li diris:   Viaj signoj de lumo kaj de justo estu por Via sankta viro,   Kiun Vi elprovis en Masa,   Kun kiu Vi malpacis ĉe la Akvo de Malpaco;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kiu diras pri sia patro kaj pri sia patrino:   Mi ne vidis ilin;   Kiu ne rekonis siajn fratojn  Kaj ne konis siajn filojn:   Ĉar ili observis Viajn dirojn  Kaj gardis Vian interligon;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ili instruu Viajn leĝojn al Jakob  Kaj Vian instruon al Izrael;   Ili metu incenson antaŭ Vian vizaĝon,   Kaj bruloferojn sur Vian altaron.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Benu, ho Eternulo, lian forton,   Kaj favoru la faron de liaj manoj;   Frapu la lumbon de tiuj, kiuj leviĝas kontraŭ lin,   Kaj de liaj malamantoj, ke ili ne povu releviĝi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Pri Benjamen li diris:      La amato de la Eternulo loĝos sendanĝere ĉe Li;   Li protektas lin ĉiutage,   Kaj inter Liaj brakoj li ripozas.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj pri Jozef li diris:   Benita de la Eternulo estas lia tero,   Per donoj de la ĉielo, per roso,   Kaj per la profundaĵo, kuŝanta malsupre,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj per donoj, produktataj de la suno,   Kaj per donoj, kiujn eligas la lunoj,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj per la plejbonaĵoj de la antikvaj montoj,   Kaj per la donoj de la eternaj montetoj,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj per la donoj de la tero kaj de ĝia abundeco.   Kaj la favoro de Tiu, kiu aperis en la arbetaĵo,   Venu sur la kapon de Jozef  Kaj sur la verton de la elektito inter liaj fratoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lia unuenaskita bovido estas belega,   Kaj liaj kornoj estas kiel kornoj de bubalo;   Per ili li kornobatos ĉiujn popolojn kune ĝis la randoj de la tero.   Tio estas la dekmiloj de Efraim,   Tio estas la miloj de Manase.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj pri Zebulun li diris:   Ĝoju, Zebulun, ĉe via eliro;   Kaj Isaĥar, en viaj tendoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>La popolojn ili vokas sur la monton;   Tie ili oferbuĉas oferojn de justeco;   Ĉar ili nutras sin per la riĉaĵo de la maro,   Kaj per trezoroj, kaŝitaj en la sablo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj pri Gad li diris:   Benata estu la disvastiganto de Gad;   Kiel leono li kuŝas,   Kaj li disŝiras brakon kune kun la verto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Li elrigardis al si komencaĵon,   Ĉar tie la leĝdonanto destinis por li parton;   Kaj li venis kun la ĉefoj de la popolo,   Plenumis la justecon de la Eternulo  Kaj Liajn decidojn pri Izrael.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj pri Dan li diris:      Dan estas juna leono,   Kiu elsaltas el Baŝan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj pri Naftali li diris:      Naftali estas sata de favoro  Kaj plena de beno de la Eternulo;   Okcidenton kaj sudon li posedu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaj pri Aŝer li diris:   Benita inter la filoj estas Aŝer;   Li estu amata de siaj fratoj,   Kaj li trempu en oleo sian piedon;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Fero kaj kupro estu viaj rigliloj;   Kaj dum via tuta vivo daŭru via bonstato.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ne ekzistas simila al Dio, ho Jeŝurun,   Kiu sidas en la ĉielo por via helpo,   En Sia majesto en la nuboj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>La Dio antikva estas loĝejo,   Kaj malsupre estas brakoj eternaj.   Kaj Li forpelis de antaŭ vi la malamikon,   Kaj diris:Ekstermu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaj Izrael loĝas sendanĝere, sola;   La fonto de Jakob estas sur tero de greno kaj mosto,   Kaj lia ĉielo gutigas roson.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Feliĉa vi estas, ho Izrael!   Kiu estas simila al vi, popolo helpata de la Eternulo,   La ŝildo de via helpo kaj la glavo de via gloro?   Flatos vin viaj malamikoj,   Kaj vi paŝados sur iliaj altaĵoj.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-32.html>&larr;</a>&nbsp;&nbsp;<font class=titleType><b>Deuteronomy (33/34)</b></font>&nbsp;&nbsp;<a href=Simple-Deuteronomy-34.html>&rarr;</a>
</td></tr></table>


</body></html>
