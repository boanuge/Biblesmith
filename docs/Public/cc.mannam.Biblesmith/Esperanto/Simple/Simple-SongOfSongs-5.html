<html><head><title>
SongOfSongs (5/8)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-SongOfSongs-4.html>&larr;</a>&nbsp;&nbsp;<font class=titleType><b>SongOfSongs (5/8)</b></font>&nbsp;&nbsp;<a href=Simple-SongOfSongs-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi venis en mian ĝardenon, mia fratino, mia fianĉino;   Mi deŝiris mian mirhon kaj miajn aromaĵojn;   Mi manĝis mian mielĉelaron, kiel ankaŭ mian mielon;   Mi trinkis mian vinon, kiel ankaŭ mian lakton.   Manĝu, ho miaj kamaradoj;   Drinku kaj ebriiĝu, ho miaj amikoj.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi dormis, sed mia koro estis maldorma;   Jen estas la voĉo de mia amato, jen li ekfrapas:   Malfermu al mi, ho mia fratino, mia amatino, mia kolombino, mia virtulino;   Ĉar mia kapo estas plena de roso,   Miaj harbukloj de la gutoj de la nokto.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi jam demetis mian ĥitonon; kial mi ĝin denove surmetu?   Mi jam lavis miajn piedojn; kial mi ilin malpurigu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mia amato etendis sian manon tra la truo,   Kaj mia interno kompatis lin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi leviĝis, por malfermi al mia amato;   Kaj de miaj manoj gutis mirho,   Kaj miaj fingroj estis malsekaj de mirha fluidaĵo,   Sur la riglilo de la seruro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi malfermis al mia amato;   Sed mia amato forturniĝis kaj malaperis.   Mia animo tremis, dum li parolis;   Mi lin serĉis, sed mi lin ne trovis;   Mi vokis lin, sed li ne respondis al mi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>La gardistoj, kiuj ĉirkaŭas la urbon, renkontis min,   Ili batis kaj vundis min;   La gardistoj de la muroj deprenis de mi la kovrotukon.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi ĵurligas vin, ho filinoj de Jerusalem, se vi renkontos mian amaton,   Ho, kion vi diros al li? ke mi estas malsana de amo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Per kio diferencas via amato de aliaj amatoj,   Ho belulino inter virinoj?   Per kio diferencas via amato de aliaj amatoj,   Ke vi tiele ĵurligas nin?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mia amato estas blanka kaj ruĝa,   Distinginda inter dekmilo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lia kapo estas pura oro;   Liaj haroj estas buklitaj, nigraj kiel korvo;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Liaj okuloj estas kiel kolomboj ĉe la akvotorentoj;   Lavitaj per lakto, orname enkadrigitaj;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Liaj vangoj estas kiel bedoj de aromaĵoj, kiel kesto de ŝmiraĵisto;   Liaj lipoj estas kiel rozoj, ili gutadas fluidan mirhon;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Liaj manoj estas kiel oraj ringoj, kadritaj per topazoj;   Lia korpo estas ebura, enkrustita per safiroj;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Liaj kruroj estas kiel marmoraj kolonoj, enfiksitaj en bazoj el pura oro;   Lia aspekto estas kiel Lebanon, majesta kiel cedroj;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lia palato estas dolĉaĵoj; lia tutaĵo estas tre aminda.   Tia estas mia amato, kaj tia estas mia kamarado,   Ho filinoj de Jerusalem.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-SongOfSongs-4.html>&larr;</a>&nbsp;&nbsp;<font class=titleType><b>SongOfSongs (5/8)</b></font>&nbsp;&nbsp;<a href=Simple-SongOfSongs-6.html>&rarr;</a>
</td></tr></table>


</body></html>
