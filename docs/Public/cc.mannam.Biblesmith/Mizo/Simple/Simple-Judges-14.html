<html><head><title>
Judges (14/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-13.html>&larr;</a>&nbsp;&nbsp;<font class=titleType><b>Judges (14/21)</b></font>&nbsp;&nbsp;<a href=Simple-Judges-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samsona chu Timna khuaah chuan a zuk kal a, Timna khuaah chuan Philistia-ho fanute zinga mi hmeichhe pakhat hi a zuk hmu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a lo hawn chhoh leh chuan a nu leh a pa chu a hrilh a. "Timna khuah, Philistia-ho fanute zinga mi hmeichhe pakhat ka hmu a: ka nupuiah mi neihsak rawh u," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan a nu leh a pa chuan a hnenah, "I unaute fanute zingah emaw, ka nc hite zawng zawng zingah hian emaw hmeichhia na awm hauh lo em ni le, Philistia-ho serhtan lohte zinga nupui tur i zuk zawn tak mai?" an ti a. Tin, Samsona chuan a pa hnenah, "MI neihsak mai rawh; ka duh em a sin maw ;e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nimahsela a nu leh a pa chuan chu chu LALPA tih ani tih an hre lo va: Philistia-ho chungah remchang a zawng a ni si a. Chutih lai chuan Philistia-hote chuan Israel- hote chungah ro an rel a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Samsona chu a nu leh a pa nen Timna khuaah chuan an zuk kal a, Timna khuaa Grep hmun hi an zu thlang e: tin, ngai teh, sakeibaknei vanglai hian a lo rum a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, LALPA thlarau chu a chungah nasa takin a lo thleng a, tichuan kel n pawh sawm ang maiin apawt sawm ta mai a, engmah a keng si lo va: nimahsla a thiltih chu a nu leh a pa a hrilh lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a zuk kal a, hmeichia chu a kawm a; Samsona chuan a duh hle mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, nakin deuhvah chuan zuk neih tumin a kal leh a, sakeibaknei ruang chu en tumin a va peng a: tin, ngai teh, sakeibaknei taksaah chuan khuai hi alo awm mur mur a, a zu pawh a lo awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chu chu a la a, a kal leh ta a, a kal pahin a ei zel a, tin, a nu leh a pa hnen chu a han thleng a, a pe ve a, anni pawh chuan an ei a: amaherawhchu khawzu chu sakeibaknei taksaa mi a lak ani tih engmah a hrilh lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a pa chu hmeichhe hnenah chuan a zuk kal a: tin, chutah chuan Samsonan ruai a theh a; chu chu tlangvalte tih dan ani reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, amah an hmuh veleh, a hnena awm ve turin thiam sawmthum an hruai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samsona chuan an hnenah, "Tunah hian thu khirh ka zawt teh ang che u le: ruaitheh ni, ni sarih chhunga mi hrilhfiah theih a, in hriat chhuah theih chuan puan zai sin silh sawmthum leh inthlakna puan sawmthum ka pe ang che u;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>amaherawhchu mi hrilhfiah theih loh chuan, puan zai sin silh sawmthum leh inthlakna puan sawmthu mi pe tur a ni," a ti a. Tin, anni chuan a hnenah, "I thu khirh chu han sawi teh le, kan lo ngaithla ang e," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan an hnenah, "Eitu ata ei tur lo chhuak a, Chak tak ata thil thlum tak lo chhuak, tih hi," a ti a. Tin, a ni thum chhungin chu thu khrih chu an hrilhfiah thei ta lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan heti hi a ni a, ani sarih ni chuan Samsona nupui hnenah, "I pasal hi he thu khrih min hrilhfiah turin thlem rawh, chutilo chuan nang leh i pa chhungte hi kan hal dawn a ni: min tikawnkaw turin a ni maw min sawm? A ni lo'm ni?" an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Samsona nupui chu a hmaah a tap a, "Mi lo hmangaih loin, mi hua a lo nih zawk hi le: ka chiteho lem thu khirh i zawt a, kei zawng mi hrilhfiah ve si lo a," a ti a. Tin, ani chuan a hnenah "Ngai teh, ka nu leh ka pa pawh ka hrilh lo a, nang ka hrilh ang che maw?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, an ruaitheh, ni sarih chhung zang chuan a hmaah a tap a tap mai a: tin, heti hi a ni a, a ni sarih ni chuan a ngen tlut tltu avangin a hrilh ta nge nge a: tin, ani chuan a thu khirh chu a chiteho a hrilh ve a a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a ni sarih ni, ni tlak hmain chu mi khuaa mite chuan a hnenah, "Khawizu aia thlum zawk eng nge ni le? Tin, sakeibaknei aia chak zawk eng nge ni le?" an ti a. Tin, ani chuan an hnenah, "Ka bawngla hian lei let suh u la chuan, Ka thukhirh hi in hre chhuah hauh lo ang le," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, LALPA thlarau chu a chungah nasa takin a lo thleng a, tin, Askelon khuaah a zuk kal a, mi sawmthum a that a, an thuam a hlihsak a, inthlakna puante chu thu khirh hrilhfiahtute chu a pe ta a. Tichuan a thin a rim ta em em mai a, a pa in lamah a chho ta a.Nimahsela Samsona nupui chu thian atana a hman, a thiana kha an lo pe ta mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela Samsona nupui chu thian atana a hman, a thiana kha an lo pe ta mai a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-13.html>&larr;</a>&nbsp;&nbsp;<font class=titleType><b>Judges (14/21)</b></font>&nbsp;&nbsp;<a href=Simple-Judges-15.html>&rarr;</a>
</td></tr></table>


</body></html>
