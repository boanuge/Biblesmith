<html><head><title>
Isaiah (36/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-35.html>&larr;</a>&nbsp;&nbsp;<font class=titleType><b>Isaiah (36/66)</b></font>&nbsp;&nbsp;<a href=Simple-Isaiah-37.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Hezekia lal kum sawm leh kum lina kumah chuan heti hi a ni a, Assuria ram lal Senakeriba chu Juda rama khua kulhpui nei zawng zawng bei turin a han chho a, a la ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Assuria lal chuan Rabsakeba chu sipaiho tam tak hruaiin Lakis khua atangin Jerusalem khuaa lal Hezekia hnenah chuan a ti ra. Tin, dil chhakta zawk tuilakna kianga puan sutu phul lamlianah chuan a din ga.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan lal chhungte chunga hotua awm Hilkia fapa Eliakima te, lehkha ziaktu Sebnaa te, chanchin ziaktu Asaphaa fapa Joa-te chu a hnenah an lo chhuak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Rabsakehan an hnenah, "Hezekia hnenah heti hian sawi rawh u, 'Lal ropui tak Assuria lal chuan heti hian a ti, I rinna i nghahna hi eng nge ni le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Indona atan chuan i remruat leh i chakna hi thu mai mai a ni, ka ti: tu nge i rin a, ka chunga i hel tak ni le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai teh, he luang sawp tiang, Aigupta-ho hi, i ring a nih hi; chumi chu miin a rinchhan chuan akutah a chhun lut nhgawt ang; Aigupta lal Pharaoa chu amah ringtu zawng zawng chungah chuan chutiang chu a ni thin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>A nih loh leh, ka hnenah, LALPA kan Pathian chu a ni kan rin ni, i tih chuan, ani chu Hezekian Juda-ho hnenah leh Jerusalem-ho hnenah, He maicham hmaah chauh hian in be tur a ni, tiin, a hmun sangte leh a maichamte a lak bosak kha a ni lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan, khawngaih takin, ka pu Assuria lal hnenah chuan thu tiam rawh, tichuan keiin sakawr sanghnih ka pe ang che, nangin a chunga chuangtu turte i hmuh theih dawn phawt chuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Engtin nge, tawlailirte leh sakwar chung chuang mite la thu-ah Aiugupta-ho chunga i rinna nghatin, ka pu chhiahhlawh te berte zinga hotu pakhat pawh hi i dan zawh dawn le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, he ram hi tichhe tura bei turin LALPA tel loa lo chho em ka nih? LALPA'n ka hnenah, Chu ram chu bei turin chho la, tichhe rawh, mi ti a ni,' tiin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Eliakima leh Sebnaa leh Joate chuan, Rabsakeha hnenah, "Khawngaih takin i chhiahhlawhte hi Suria tawngin min be awh rawh; chu chu kan hre thei si a: kulh bang chunga mite beng hriatah Juda tawngin min be tawh suh," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nimahsela Rabsakeha chuan, "Ka pu chuan i pu hnen chauhvah leh i hnen chauhvah he'ng thu hi sawi turin mi tir em ni? Kulh bang chhunga thuho, nangmahni nena mahni ek la ei tur leh mahni zun la in turte hnenah hian mi tir zawk ani lawm ni?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ti Rabsakeha chu a ding a, Juda tawngin aw ring takin a au a, "Lal ropui tak Assuria lal thute hi ngaithla rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lal chuan heti hian a ti, 'Hezekia bumin awm duh suh u; ani chuan a chhanhim thei dawn si lo cheh u:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hezekian, LALPA chuan matheiloin min chhanhim ang; he khawpui hi Assuria lal kutah pekin a awm lo ang, tiin sawi mah se la, LALPA chu Hezekia sawi angin ringduh chuang hek suh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>,17 Hezekia thu ngaithla suh u: Assuria lal chuan heti hian a sawi si a, Min rem ula, ka hnenah hian lo chhuak rawh u; tin, ka lo kal a, nangmahni ram anga bu leh uain awmna ram, chhang leh grep huante awmna rama ka kalpui hma loh che u chuan, mi tinin mahni grep huia mi leh mi tinin mahni theipui kunga mi ei theuh ula, i tinin mahni tuikhur tui in theuh rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>,16 Hezekia thu ngaithla suh u: Assuria lal chuan heti hian a sawi si a, Min rem ula, ka hnenah hian lo chhuak rawh u; tin, ka lo kal a, nangmahni ram anga bu leh uain awmna ram, chhang leh grep huante awmna rama ka kalpui hma loh che u chuan, mi tinin mahni grep huia mi leh mi tinin mahni theipui kunga mi ei theuh ula, i tinin mahni tuikhur tui in theuh rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA'n min chhanhim ang, tia Hezekian a thlem tak dah che uin fimkhur rawh u. Hnam tin pathian zinga mi reng rengin an ram chu Assuria lal lakah an chhanhim ta em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hamath leh Arpad-ho pathiante kha khawiah nge an awm tak? Sepharvaim-ho pathiante kha khawiahnge an awm tak? Samari khua kha ka lakah an chhanhim ta em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chung ram pathian zawng zawng zinga mi chuan tute nge an ram ka lakah chhanhim ni? LALPA chuan Jerusalem khua hi ka lakah a chhanhim tehchai ang maw?' tiin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anni erawh chu an ngawi reng a, thu pakhat mahin an chhang lo: lal thupek chu, "Ani chu chhang suh u," tih a ni si a.Chutichuan lal chhungte chunga hotua awm Hilkia fapa Eliakima te, lehkha ziaktu Sebnaa te, chanchin ziaktu Asaphaa fapa Joa-te chu silhfen pawhthler inbelin Hezekia hnenah chuan an lo thleng a, Rabsakeha thu sawite chu an hrilh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan lal chhungte chunga hotua awm Hilkia fapa Eliakima te, lehkha ziaktu Sebnaa te, chanchin ziaktu Asaphaa fapa Joa-te chu silhfen pawhthler inbelin Hezekia hnenah chuan an lo thleng a, Rabsakeha thu sawite chu an hrilh ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-35.html>&larr;</a>&nbsp;&nbsp;<font class=titleType><b>Isaiah (36/66)</b></font>&nbsp;&nbsp;<a href=Simple-Isaiah-37.html>&rarr;</a>
</td></tr></table>


</body></html>
