<html><head><title>
Daniel (2/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-1.html>&larr;</a>&nbsp;&nbsp;<font class=titleType><b>Daniel (2/12)</b></font>&nbsp;&nbsp;<a href=Simple-Daniel-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Nebukadnezzara rorel kumhnih naan chuan Nebukadnezzara chuan mumang a nei a; a rilru a lo buai zo ta a, a muhil thei ta lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan, lal chuan a mumang chu amah hrilh turin dawivaihthiamte, aikaihthiamte, dawithiamte, Kakdai mite koh thu a pe a. Tichuan, an lo kal a, lal hmaah chuan an ding a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan an hnenah, Mumang ka nei a, chu mumang chu hre turin ka rilru a buaizo ta a," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kaldai mite chuan, suria tawngin, lal hnenah chuan, Aw lalber, kumkhua in dam ang che: i mumang chu i chhiahhlawhte hi hrilh la, tin, a hrilhfiahna chua ka entir dawn che nia," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lal chuan kaldai mite chu a chhang a, an hnenah Ka hnen atangin thu chu a chhuak tawh a lawm, mumang leh a hrilhfiahna chu ka hnenah in tih lan loh na chuan sah sawm in ni ang, in inte pawh hnawmhnawka siam a ni mai ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mumang leh a hrilhfiahna intihlan erawh chuan ka hnen ata thilpek leh chawimawina ropui tak in hmu ang: chuvangin mumang leh a hrilhfiahna chu mi entir rawh u," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anni chuan an chhang leh a, Lal chuan chu mumang chu a chhiahhlawhte hi min hrilh se la, tin,a hrilhfiahna chu ka entir a nge," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan a chhang a, Hun in tisei lui mai mai dawn ani tih chiang takin ka hria;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>ka hnen atangin thu chu a chhuak tawh tih in hria e, ka hnena mumang chu in tih lan loh na chuan in tan dankhat chauh a awm: dawtsawi kual a, ka hmaa sawitur dawt thu leh thu tlaktlai lo in buatsaih a nih hi: chutichuan mumang chu min hrilh rawh u, tin, a hrilhfiahna pawh chu min entir thei tih ka hria ang,''a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kaldai mite chuan lal chu an chhang a, Lal thil phut hi entir thei tur mipakhatmah lei chungah an awm lo e: lal te, hotu te, roreltu te tumah rengin hatiang thil hi dawivaihthiam emaw, aikaihthiam emaw, kaldai mi emaw an la zawt ngai si lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal thil phut hi thil khirh tak a ni a, tisaa khawsa lo pathiante tih chauh lo chu entir thei tur tumah an awm lo e,'' an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvang chuan lal chu a thinrim em em a, a kawlh ta hle mai a, Babulon mifing zawng zawng chu tihboral vektur thu a pe ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan thupek chu a chhuak ta a, mi finghote chu tihhlum tur an ni ta a; tin, Daniela leh a thian te pawh tihhlum turin an zawng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Daniela chuan Babulon mifingte tihhlum tura kal chhuak, Arioka, lal vengtu pawl hotu chu remhre tak lah fing takin a chhang a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>lal vengtu pawl hotu Arioka hnenah chuan, Eng tizia nge lal thupek chu chuti ema a hmanhmawh le?'' tiin a chhanga. Tin, Arioka chuan Daniela chua a hrilh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Daniela chu a lut a, lal chu a hrilhfiahna a entir theihna'n hun kian turin a ngen a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan, Daniela chu a in ah ahawnga, chu thil chu a thian Hanania te, Misaela te, Azaria te ahrilh a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Babulon mifing dangte zinga Daniela leh athiante chu an boral ve lohna'na he thu inthup chungchangah hian van pathian lkawngaihna an dilna turin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chu thi inthup chu zan inlarnaah Daniela hnenaah a lang ta a. Tin, Daniela chuan van pathian chu a fak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Daniela chuan, Pathian hming chu kumkhaw tlaitluanin fakin awm rawh se: Finna leh thiltihtheihna a ta a ni si a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hunte leh hunbite a ti danglam a: Lalte a sawn bo a, lalte a tungding a: Mifing hnenah a finna a pe a, Hrethiamtu hnenah hriatna a pe a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thil thuk leh thil inthupte a tilang a: Thima awm pawh a hria a, a hnenah chuan eng a cheng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw ka thlahtute pathian, finna leh theihna min petu, i lak ata ak thil dil tuna min hriattir tu chu. Lawmthu ka hrilhin ka fak a che: Lal thil chu min hriattir tawh si a,'' tiin a sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Daniela chu Babulon mifingte tiboral tura lalina ruat Arioka hnenah chuan a va kal a, a hnenah chuan, Babulon mifingte chu tiboral suh: Lal hmaah chuan mi hruai la, lal hnenah chuan a hrilhfiahna ka entir a ng e,'' a va ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Arioka chuan Daniela chu hmanhmawh takin la hmaah a hruai ta a, a hnenah, Juda sal fate zingah lal hnena a hrilhfiahna hriattirtu tur mi pakhat ka hmu ta,'' a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan Daniela, a hming Beltesazzara hnenah chuan, Mumang ka neih leh a hrilhfiahna chu ka hnenah mi hriattir thei em ni?''a lo ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Daniela chuan lal chu a chhang a, a hnenah Thil inthup, lal in hriat a duh chu, mi fingte, aikaihthiam te, dawivaihthiamte, aisanthiamte chuan lal hnenah an entir thei lo a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>mahse thil inthupte puangtu Pathian chu vanah a awm a, lal Nebukadnezzara hi tun hnua thil lo la awmtur te chu a hriattir a nih hi. I mumang leh i khum laizawla i lu-a inlarna te chu he'ng hi a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalber, nang chuan i khum laizawlah chuan tun hnua thil lo awm turte i ngaihtuah a, thil inthupte puang thintu chuan tun hnua thil lo la awm turte chu a hriattir che a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, kei hian midang te aia finna ka neih bik avanga he thil inthup i ka hnena puan a ni lo a, lal hnenah a hrilhfiahna hriattir turin a ni zawk e, i thinlunga i ngaihtuahte chu i hriat theihna'n</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw lalber, i han dak chhuak a, ngaiteh, milim ropuitak a awm a. Chu milim hrawlpui, tle em em mai chu, i hmaah a ding a; a landan pawh tihbaiawm tak a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu milim chu a lu rangkachak thianghlim tak a ni a, a awm leh a bante chu tangkarua, a pum leh a malpui te dar,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>a kete thir, a kephah chu a then thir, a then bellei a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nang chuan lung, kut loa laihchhuah i thlir reng laiin milim chu a kephah thir leh belleiah chuan a han delh a, a tikeh sawm ta vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan, thir te, bellei te, dar te, tangkarua te, rangkachak te chu a rualin an keh sawm ta vek a, nipui lai hrui zawla buhsi ang mai an lo ni ta a: tin thliin anmahni a len bo va: tin, milim delhtu lung chu tlang lian takah a lo chang a, lei pum hi a khat ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hei hi mumang chu a ni a; tin, a hrilhfiahna chu lal hmaah hian kan han sawi leh ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalber, nang hi lalte lal, van Pathian in ram te, thiltihtheihna te, chakna te, ropuina te a pek a chu i ni a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>chuvangin khawiah pawh mihring fate awmna apiangah ramsa te, chungleng sava te, i kutah a pe a, an zaa chungah rorel turin a siam chia: rangkachak lu chu nang hi i ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, i hnuah hian ramdang, nang aia tenau zawk a lo ding ang; tin, dar ram thumna, lei chung zawng zawnga rorel tur chu a awm leh ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ram lina chu thir anga khauh a ni ang: thir chuan a tikeh sawmin thil zawng zawng a hneh thin ang hian: tin, thirin thil zawng zawng a tikeh ang bawkin a ni chuan a tikeh sawmin a rawtdip ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a kephah leh a zungtang te chu, athen belvawtu hlum, athen thir nia i hmuh ang ngei khan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a kezungtang a then thir, a then hlum a nih ang bawk khan ram chu athen ah chuan achak ang a, athenah chuan a chhe awl ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, thir leh hlumnem inpawlh i hmuh ang ngei khan anni chu mihring chiin an inpawlh ang a; mahse thir leh hlum a inpawlh tak tak thei lo ang bawk in an inzawm reng thei lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chung lalte niah chuan van Pathianin ram a rawn din ang a, chu chu a chhe ngai tawh lo ang a, a lalna pawh midangte tan hnutchhiah a ni hek lo ang; he'ng ram zawng zawng te hi a tikeh sawmin a tiral zawk ang a, kumkhuain a ding reng ang;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>tlang ata lung, kut loa laih chhuahin thir te, dar te hlum te, tangkarua te, rangkachak te a tikeh sawm i hmuh ang ngei khan. Pathian ropui tak chuan lal hnenah hian tun hnua thil lo awm tur chu a puang a ni e: tin, mumang chu a tak ngei a, a hrilhfiahna pawh a dik ngei a ni,'' a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan, lal Nebukadnezzara chu a bawkkhupa, Daniela chu chibai a buk a, a hnenah chuan thilhlan leh rimtuite rawn hlan turin thu a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>47.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan Daniela chu a chhang a, a hnenah, He thil inthup i puan theihziah hian in pathian chu pathian te pathian, lalte Lal, thilinthup puangtu a lo ni ngei mai e,'' a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>48.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan lal chuan Daniela chu a siamlian a, thil pek ropui tam tak a pe a, Babulon ram pumpui a rorel tur leh Babulon mifingte zawng zawng chnga hotu ber ni ber ni turin a siam a.Tin, Daniela dil angin la chuan Sadraka te,Mesaka te, Abednagoa te chu Babulon bial chungchanga hotuah a dah a, Daniela erawh chu lalber rorelnaah chuan a awm ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>49.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Daniela dil angin la chuan Sadraka te,Mesaka te, Abednagoa te chu Babulon bial chungchanga hotuah a dah a, Daniela erawh chu lalber rorelnaah chuan a awm ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-1.html>&larr;</a>&nbsp;&nbsp;<font class=titleType><b>Daniel (2/12)</b></font>&nbsp;&nbsp;<a href=Simple-Daniel-3.html>&rarr;</a>
</td></tr></table>


</body></html>
