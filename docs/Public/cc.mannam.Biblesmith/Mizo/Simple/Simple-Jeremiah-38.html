<html><head><title>
Jeremiah (38/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-37.html>&larr;</a>&nbsp;&nbsp;<font class=titleType><b>Jeremiah (38/52)</b></font>&nbsp;&nbsp;<a href=Simple-Jeremiah-39.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Matana fapa Sephatia leh Pasura fapa Gedalia leh Selemia fapa Jukala leh Malakia fapa Pasura te chuan, mipui zawng hnena Jeremian,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>"LALPA chuan heti hian a ti: hemi khawpuia awm rengte chu khandaihte, tam te, hripui tein an thi ang a; Kaldaite hnena inpete erawh chu an nung ang a, a nunna chu a inchhanhim ang a. a nung ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chuan heti hian ati: he khawpui hi Babulon lal sipai rualte kutah pek a ni ngei ang a, a la ang," tia a sawi chu an ngaithla a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, hotute chuan lal hnenah, "Hemi hi tihhlum ni rawh se, kan ngena che; ani chuan an hena hetiang thute sawiin he khawpuia raltu mi la awmte leh mipui zawng zawngte tha a tithum zo si a: he mi hian he mipuite thatna a zawng lo a, an chhiatna a zawng zawk a ni," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal Zedekia chuan, " Ngai rawh u, ani chu in kuta awm a lawm: lal hi in duh lohzawng ti thei a ni hlei nem," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Jeremia chu an hruai a, vengtu hung chhunga awm lal fapa Malkia lei hnuai ripah chuan an paih lut a: Jeremia chu hruiin an thlak thla a, chumi lei hnuai ripah chuan chirhdiak chauh lo chu tui a awm lo va: Jeremia chu chirhdiakah chuan a tla a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Ethiopia mi, mi tilreh lal ina awm thin Ebedmeleka chuan Jeremia chu lei hnuai ripah an dah tih a lo hria a; chutih lai chuan lal chu Benjamin kawngkaah a thu a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ebedmeleka chu lal in ata a chhuak a, lal hnenah chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Ka pu, lalber, he'ng miten zawlnei Jeremia lei hnuaia ripa an lo paih thlak hi nasa tak an ti a ni; riltam avangin a awmna hmunah chguan a thi mai dawn a lawm; khawpuiah chuan chhang a awm tawh si lo," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan Ethiopia mi mi Ebedmeleka chu thu a pe a, 'Heta tangin mi sawmthum hruai la, lei hnuai rip ata chu a thih hmain zawlnei Jeremia chu la chhuak rawh u, " tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Ebedmeleka chuan mite chu a hruai a, lal tangka in hnuaiah chuan an lut a, kawr hlui paihte leh silhfen chhiate an la chhuak a, lei hnuai ripah chuan Jeremia hnenah hruiin an thlak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Ethiopia mi Ebedmeeka chuan Jeremia hnenah, "Heng kawr hluite leh silhfen chhiate hi i zakhnuaiah hrui hian hren hnan rawh," a ti a. Tin, Jeremia chuan chutiang chuan a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jeremia chu lei hnuai rip ata chu hruiin an khai chhuak ta a: tin, Jeremia chu vengtu hung chhungah chuan a awm ta reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal Zedekia chuan Jeremia chu a ko a, LALPA ina luhna pathumnaah chuan a hnenah a hruai lut a: tin, lal chuan Jeremia hnenah, "Thil ka zawt ang chia; ka lakah engmah thup suh ang che," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jeremia chuan Zedekia hnenah, "Ka hrilh che chuan mi tihlu ngei dawn law ni? Thu ka rawn che chuan mi ngaithla dawn si lo," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal Zedekia chuan Jeremia hnenah, "LALPA he ka nuna siamtu hi a nuna a nun chhung zawng ka tihlum tawp lo ang chia, i nunna zawngtute kutah chuan ka pe hek lo ang che," tiin a ruktein chhia a chham a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Jeremia chuan Zedekia hnenah, "Lalpa, sipaihote Pathian, Israel Pathian chuan heti hian a ti: Babulon lal hotute hnena i inpek chuan i nunna chu i vawng him ang a, hemi khawpui pawh hi a kang lo ang, nang leh i chhungte pawh in nung ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Babulon lal hotute hnena i inpek loh erawh chuan he khawpui hi Kaldai kutah pek a ni ang a, an hal ang a, an kut ata i chhuak tawp lo ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal Zedekian Jeremia hnenah, "Kaldai mite hnena inpe tawh Judate mi mantirin mi nuihzabur mai ang tih ka hlau a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jeremia erawh chuan, "An mantir lo ang che; i hnena ka sawi LALPA aw hi awih mai rawh. Tichuan i tan a tha ang a, i nung bawk ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Inpek i duh loh erawh chuan hei hi LALPA thu mi kawhhmuh chu a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai rawh, Juda lal ina hmeichhe la awm zawng zawngte chu Babulon lal hotute hnenah hruaiin an awm ang a, chung hmeichhiate chuan, I thian tha thaten an bum chia, an hneh ta che, i ke chu chirhdiaka a tan veleh an hawisan che, an ti ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>I nupui te, i fanaute chu Kaldai mite hnenah an hruai vek ang a, an kut ata i chhuak lo ang a, Babulon lal kutah manin i awm zawk ang a, nangmah avangin he khawpui hi a kang ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Zedemia chuan Jeremia hnenah, "Heng thute hi tuma'n hre suh se, tichuan i thi lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nimahsela hotuten kan biak che hi an hriat a, i hnena an lo kal a, i hnena, 'Lal hnena i sawi chu min hrilh rawh; kan lakah engmah zep suh la, kan tihlum lo ang che; nangma hnena lal thu sawite pawh,' an tih chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>nang chuan an hnenah, 'Jonathana ina mi kirtir lo a, chuta va thi lo turin lal hnenah dilna ka theh lut mai a ni,' i ti dawn nia," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, hotu zawng zawngte chuan Jeremia hnena an lo kalin, an zawt ta ngei a, lalin thu a pek zawng zawng ang zelin anni chu a hrilh a. Tichuan an biak chu an bang ta a; a thu ch hriat phak a ni si lo a.Tichuan Jeremia chu Jerusalem lak ni thlengin vengtu hung chhungah a awm ta reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Jeremia chu Jerusalem lak ni thlengin vengtu hung chhungah a awm ta reng a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-37.html>&larr;</a>&nbsp;&nbsp;<font class=titleType><b>Jeremiah (38/52)</b></font>&nbsp;&nbsp;<a href=Simple-Jeremiah-39.html>&rarr;</a>
</td></tr></table>


</body></html>
