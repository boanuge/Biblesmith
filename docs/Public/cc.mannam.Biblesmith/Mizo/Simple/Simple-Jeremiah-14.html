<html><head><title>
Jeremiah (14/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-13.html>&larr;</a>&nbsp;&nbsp;<font class=titleType><b>Jeremiah (14/52)</b></font>&nbsp;&nbsp;<a href=Simple-Jeremiah-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Khawkheng chungchang Jeremia hnena LALPA thu lo thleng chu: Juda chuan a sun a, a kulh kawngkate a ngui; Leiah an puan dur khumin an kun e, Jerusalem tap thawm a chho.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>A mi thaten an chhiahhlawhte mi an chawitir a, Tuikhuah an pan a, tui an hmu lo. An tuibel ruakin an kir a; An zam a,a n hrilhai a, an lu an khuh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lei lah a khi, ram puma ruah tui awm loh vangin. Leilettute chu an zam a, an lu an khuh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>A ni, zukpui pawhin phulah no a hring a, A tlansan e, hnim hring a awm loh vangin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ram sabengtungte chu mual pawng charah an ding a, Lei thlak hlawiin an thaw hlawp hlawp a: Peh tur awm loh vangin an mit a thim rum rum.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kan khawlohna chuan min hek mah se, I hming vangin aw LALPA rawn thawk ang che; Kan tluknate a tam si a, I chungah ngei thil ka tisual a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw nang Israelho nghahfak, mangan laia chhandamtu, Engati nge he ramah hian mikhual ang maia Zan khat riaka zin ang leka i awm le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Enga ti nge mi chi-ahg ang mai leh Pasaltha, chhandam thei si lo ang maia i awm le? Mahse nang chu, aw LALPA, kan zingah i la awm a, I hming kan pu a, min kalsan suh ang che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chuan he mite chungchangah hian heti hian a ti: Vah bo hi an duh thin a, an ke pen an sumkar lo; Tichuan LALPA'n anni chu a pawm lo a, An khawlohna chu a hre reng tawh ang a, An sualte chu a hrem ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chuan ka hnenah, He mite thatna tur hi dilsak suh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chaw nghei mah se la an au chu ka ngaithla lo ang a, halral leh buhbal thilhlan hlan mah se la ka pawm lo ang; khandaih te, tam te, hripui tein anmahni ka tiboral zawk ang, a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ti kei chuan, E, Lalpa PATHIAN, ngai teh, an hnenah zawlneiten, Khandaih in tawk lo ang a, tam in ruat hek lo ang, he hmunah hian muan chiahna ka pe zawk dawn che u a ni, an ti thin a sin, ka ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA chuan ka hnenah, zawlneite chuan ka hmingin dawt an hril thin a nih chu; anni chu ka tir lo a, thu ka chah lo a, ka be bawk hek lo. An thil hmuh hleih lohte, thumvawr tlaktlai lo te leh an rilru dawha-nate an hrilh che u a ni, a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>chuvang chuan LALPA chuan heti hian a ti: Ka tirh hleih loha ka hming chhala, He ramah hian tam leh khandaih a thleng lo ang, tia hriltu chung zawlneite chu khandaih leh tamin an boral ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, an thuhril lo dawnsawngtu hnam pawh hi tam leh khandaih avangin Jerusalem khawtthlerah chuan paih chauh an ni ang a, anmahni leh an nupui te, an fanute an fapate nen, phumtu reng an nei lo ang. An suahsualna chu an chungah ka leih dawn si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, an hnenah he thu hi i sawi tur a ni; Achhun azanin ka mittui luang rawh se, Hul reng reng suh se, Ka mi, ka fanu nula thianghlim chuan hliampui a tuar e, Kutthlak na tak chu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Daia ka chhuah leh, eheu, khandaiha thahte! Khawpuia ka luh leh, eheu, tampui mitthi! Ram tinah zawlneite, puithiamte an vakvai hlawm a, A ngaihna reng reng an hre lo, tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Juda chu i paih thla der em ni? Zion chu i lungten ta elo? Ka tan tihdamna awm lo lekin eng tizia nge min tuartir le? Muanna kan zawng a, thatna engmah a lo thleng lo; Tihdamna hun tur pawh, ngai teh, thlaphanna mai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw LALPA, ka suahsualzia kan pha lo e, Kan pute khawlohna nen, i chungah kan tisual ta si a.I hming avangin min hmusit suh la, I lalthutthleng ropui tihminghliau suh la, Ka hnena i thuthlung hre rengin bawh bo suh ang che. Hnam dang pathiante zingah ruah surtir thei an awm em? A nih leh, vanin ruahpui a thlen th ei em ni? Aw LALPA kan Pathian, chu mi chu nang i ni lo'm ni? Heng htil zawng zawng hi i tih a ni si a, Kan nghahfak ber nang i ni e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>I hming avangin min hmusit suh la, I lalthutthleng ropui tihminghliau suh la, Ka hnena i thuthlung hre rengin bawh bo suh ang che. Hnam dang pathiante zingah ruah surtir thei an awm em? A nih leh, vanin ruahpui a thlen th ei em ni? Aw LALPA kan Pathian, chu mi chu nang i ni lo'm ni? Heng htil zawng zawng hi i tih a ni si a, Kan nghahfak ber nang i ni e.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-13.html>&larr;</a>&nbsp;&nbsp;<font class=titleType><b>Jeremiah (14/52)</b></font>&nbsp;&nbsp;<a href=Simple-Jeremiah-15.html>&rarr;</a>
</td></tr></table>


</body></html>
