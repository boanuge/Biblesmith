<html><head><title>
1Samuel (4/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-3.html>&larr;</a>&nbsp;&nbsp;<font class=titleType><b>1Samuel (4/31)</b></font>&nbsp;&nbsp;<a href=Simple-1Samuel-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samuela thu chu Israel mite zawng zawng zingah a thang chhuak ta a. Tin, Israel mite chu Philistia mite do turin an kal chuak a, Ebeezer kiangah tanhmun an khuar a. Tin, Philistia mite chuan Aphek-ah tanhmun an khuar a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Philistia mite chu Israel mite lo dang turin an lo inzar darh a: tin, an han inbei chuan Philistia mite hmaah chuan Israel mite chu an tlawm ta a, indona hmunah chuan sipai sangli emaw lai an that a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, mipuite an riahmuna an va kalin Israel upate chuan, "Eng vangin nge vawinah hian Philistia mite hmaa LALPA chuan min tihtlawm ni aw? Kan hnena awma kan hmelmate kut ata min chandam turin Silo ata LALPA thuthlung bawm chu i han la ang u," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>chutichuan mipuite chuan Silo-ah chuan mi an ti r,a chuta ta chu cherubim chunga thu, sipaihote LALPA thuthlunna bawk chu an va la ta a: tin, Pathian thuthlunna bawm an laknaah chuan Elia fapate pahnih Hopnia leh Phinehasa an tel ve a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan LALPA thuthlunna bawmin an riahhmun a lo thlen chuan Israel mi zawng zawnge chu ring takin an au dur dur mai a, leite lam pawh a nghawr ri dur dur mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Philistia miten an au thawm an hriat chuan, "Hebrai-ho riahhmun au thawm ri ta dur dur mai chu eng tizia nge ni le?" an ti a. Tin, an riahhmuna LALPA bawm a lo thleng a ni tih an hre ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Philistia mie chuan an hlau ta a, "Riahhmunah Pathian a lo kal ta a nih chu," an ti a. "Kan chung a pik e! Tun hma lamah chutiang a awm ngai si lo a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>kan chung a pik e! Chung Pathian kut chak tak ata chu tuin nge min chhandam ang? Chung Pathian chu a ni, Aigupta mite thlalera hri chi tinrenga tihlumtu kha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw, nangni Philistia mite u, in chiahhlawha an awm ang khan Hebrai-hote chhiahhlawha in awm lohna'n chak takin awm u la, intimipa rawh u; intimipa u la, bei zel rawh u," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Philistia mi chuan an bei a, Israel mite chu an tlawm a, an puan in lam theuhvah an tlan ta vek mai a: an that nasa em em mai a, Israel-ho zinga sipai singthum an thi a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Pathian bawm chu an laksak a, tin, Elia fapa pahnih, Hopnia leh Phinehasa te chu an that bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sipai zinga Benjamina thlah mi pakhat a tlan a, a puante tet phung leh a lua lei kai luamin chu mi ni la la chuan Silo a va thleng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a va thlen chuan ngai teh, Elia chuan kawng sira a thutnaah thu chungin a lo thlir reng a, Pathian bawm avang khan a rilruin a khur a khur a. Tin, mi chuan khua a han thlan chuen, chanchin chu a han sawi chuan a khuain an au ta chuah chuah mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Elia'n an au thawm alo hriatin, "Chu mi ri mur mur chu eng tizia nge ni?" a ti a. Tin, mi chu hmanhmawh takin a va kal a, Elia chu a va hrilh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Elia chu kum 98 mi a ni a, a mit a thim tawh a, khua a hmu thei tawh lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, mi chuan Elia hnenah chuan, "Sipai zing atanga lo kal ka nih hi, vawiinah hian sipai zing ata lo tlan ka ni," a ti a. Tin, ani chuan, "Ka fapa, eng angin nge thil a awm le?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chanchin rawn thlentu chuan achhang a, "Israel mite chu Philistia mite hmaah chuan an tlanchhia a, tin, mipui zingah inthahna nasa tak a awm bawk a, tini fapate pahnih Hophnia leh Phinehasa pawh an thi a, tin, Pathian bawm paw an laksak ta," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, chutia Pathian bawm thu a han sawi veleh chuan kawngkhar bula thutphah ata chu a zangthalin a tlu a, a nghawng a tliak a, a thi ta a: amah hi a tar tawhin a indawl zo tawh lo a ni. Israel chunga kum sawmli ro rel tawh a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a monu, Phinehasa nupi chuan nau a pai a, a hrin a hnai tawh hle a:Pathian bawm a lasak tih thua han riat a, a pu leh a pasal an thi tih a han hriat chuan a kaikun a, nau a hring ta a, a na chuan a rawn nang ta nghal si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a thih dawn tepa a kianga ding hmeichhiate chuan a hnenah, "Hlau suh, fapa i hrin tak hi," an ti a. Nimahsela a chang hauh lo a, angaihsak ek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, "Ropuina chuan Israel chu a chauhsan ta." tin, naupang hmelah chuan Ikaboda a sa a. Pathian bawm chu an laksak ta a, a pu leh a pasal pawh an thi ta si a.Ropina chuan Israel-te chu a chhuahsan ta, Pathian bawm chu a laksak ta si a," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ropina chuan Israel-te chu a chhuahsan ta, Pathian bawm chu a laksak ta si a," a ti a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-3.html>&larr;</a>&nbsp;&nbsp;<font class=titleType><b>1Samuel (4/31)</b></font>&nbsp;&nbsp;<a href=Simple-1Samuel-5.html>&rarr;</a>
</td></tr></table>


</body></html>
