<html><head><title>
2Chronicles (34/36)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-33.html>&larr;</a>&nbsp;&nbsp;<font class=titleType><b>2Chronicles (34/36)</b></font>&nbsp;&nbsp;<a href=Simple-2Chronicles-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Josia chu a lal tantirhin kum riat mi a ni a; Jerusalem-ah kum sawmthum leh kum khat a lal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA mithmuhah thil tha a ti thin a, a pu Davida kawngte a zawh a, ding lamah emaw vei lamah emaw a pensan lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kum riat a lal kum, naupang tak a la nih lai atang rengin a pu Davida Pathian a zawng tan a; tin, kum sawm leh kum hnih a lal kumin Judai ram leh Jerusalem-a hmun sang te, Aseri te, mi lem siam chawp te, milem chhun chawpte a thian fai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Baala maichamte chu a mithmuhah an tichim a; tin, chung aia sanga ni lemte chu a kit a; tin, Aseri te, milem siam chawp te, milem chhun chawpte chu a tisawm dep a, an hnena inthawitute thlan chungah a theh darh vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Puithiamte ruh chu an maichamahte a hal a, Judai ram leh Jerusalem chu a thianfai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chutiang bawk chuan Manase te, Ephraim te, Simeon te, Naphtali khua te lamin a ti vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, maichamte a tichim a, Aseri te, milem siam chawpte chu a tisawm dep a, Israel ram zawng zawnga ni lemte chu a kit vek a, Jerusalem-ah a haw leh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a lal kum sawm leh kum riat kum, a ram leh inte a then fai kum chuan Azalia fapa Saphana te, khaw awptu Maaseia te; Joaaza fapa, lehkha ziaktu Joa te chu LALPA a Pathian in siam tha turin a tir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Ahaba ka hmaa a inngaihtlawmzia hi i hmu em? Ka hmaa a inngaihtlawm avang hian ama chhanah hi chuan thil tha lo ka thlentir lo ang a, a fapa chhanah erawh chuan a chhungte chungah thil tha lo ka thlentir ang," tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, LALPA in satu hnathawktute an pe a; tin, LALPA in hnathawktute chuan in siam thatute leh cheitute an pe a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juda lalten an lo tihchhiat tak in siam thatna'n lung chher te, a zawmna te leh a khanchhukte atana thing leina'n themthiamte leh in satute chu an pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, mite chuan hna chu rinawm takin an thawk a; an hotu, hnathawh relbawltute chu, Mereria fapate zinga Levi mi Jahatha leh Obadia te, Kohat mi fapate zinga mi Zekaria leh Mesulama te an ni a; tin, Levi mi mi dang, thil tum thiam zawng zawngte nen.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>A phurha phur mite hotu pawh an ni a, hna tinreng thawktute thawh tur relbawltu an ni: lehkhaziaktute, hotu te, kawngkhar vengtute chu Levi mite zinga mi an ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jehosaphata hnena chuan, "Ramoth-gilead khua mi han beipui ve duh ang emaw chu?" a ti a. Tin, Jehosaphatan Israel lal hnena chuan, "Kei leh nang, ka mite leh mite chu pumkhat kan ni a, ka sakawrte leh i sakawrte chu pumkhat an ni alawm," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Hilkia chuan lehkha ziaktu Saphana nenah chuan, "LALPA ina dan bu kan hmu chhuak ta," a ti a. Tin, Hilkia chuan lehkhabu chu Saphana a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Israel lal chuan zawlneiho mi zali lai a ko khawm a, an hnenah, "Ramoth-gilead khua bei turin ka han thawk ang nge thawk lo ang?" a ti a. Tin, anni chuan, "Han thawk rawh, Lalpa'n lal kutah a pe dawn a ni," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA ina tangka awm chu an bun chuak a, hotute leh hnathawktute chu an pe a," tiin thu a thlen a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lehkha ziaktu Saphana chuan, "Puithiam Hilkia chuan lehkhabu mi pe," tiin lal chu a hrilh bawk a. Tin, Saphana chuan lal hmaah a chhiar a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, lalin dan thute chu a han hriat chuan a puan a pawtthler a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>20-21, Tin, lal chuan, "Kal u la, dan thu in hmuh chhuah chungchang thuah hian keimah leh Israel leh Judai rama mite tan LALPA min va rawnsak teh u; kan pi leh puten he dan bua chuang ang hian LALPA thu chu an lo zawm loh avang hian kan chungah LALPA thinurna chu a lo awm nasa ta a ni si a," tiin, Hilkia te, Saphana fapa Ahikama te; Mika fapa Adona te, lehkha ziaktu Saphana te, lal chhiahlawh Asaia te chu thu a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>20-21, Tin, lal chuan, "Kal u la, dan thu in hmuh chhuah chungchang thuah hian keimah leh Israel leh Judai rama mite tan LALPA min va rawnsak teh u; kan pi leh puten he dan bua chuang ang hian LALPA thu chu an lo zawm loh avang hian kan chungah LALPA thinurna chu a lo awm nasa ta a ni si a," tiin, Hilkia te, Saphana fapa Ahikama te; Mika fapa Adona te, lehkha ziaktu Saphana te, lal chhiahlawh Asaia te chu thu a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan lalin thu a pekate leh Hilkia chu silhfen enkawltu Hasra fa Tokhatha fapa Saluma nupui zawlnei Huldai hnenah chuan an va kal a, chu mi thuah chuan an va bia a. (Ani chu Jerusalem Misne-a awm a ni.)</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a ni chuan an hnenah, "LALPA Israelte Pathian chuan heti hian a ti; 'Ka hnena rawn tirtu che u chu hrilh u la,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chuan heti hian a ti, Ngai teh u, he hmun leh a chhunga awmte chunga hian thil tha lo ka thlentir ang a, Juda lal hmaa an chhiar chhuah tak lehkhabua chuang anchhia zawng zawngte pawh;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>an kut thiltiha min tihthinurna'na min hawisana pathian dangte tana rimtui an hal avangin he hmun chungah hian ka thinurna leih a ni a, tihdaih a ni lo ang, tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>26-27, Amaherawhchu, LALPA rawn tura rawn tirtu che u Juda lal hnena chuan hetiang hian sawi ang che u, LALPA Israelte Pathian chuan heti hian a ti, Chung thu i hriatte chuan i thinlung a tihnem avanga Pathian hmaa i intihhniam a, he hmun chungchang thu leh a chhunga awmte chungchang thu i hriat a, ka hmaa i intihnuai a, i pian i pawh thler a, ka hmaa i tah avangin kei pawhin i thu chu ka lo ngaithla a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>26-27, Amaherawhchu, LALPA rawn tura rawn tirtu che u Juda lal hnena chuan hetiang hian sawi ang che u, LALPA Israelte Pathian chuan heti hian a ti, Chung thu i hriatte chuan i thinlung a tihnem avanga Pathian hmaa i intihhniam a, he hmun chungchang thu leh a chhunga awmte chungchang thu i hriat a, ka hmaa i intihnuai a, i pian i pawh thler a, ka hmaa i tah avangin kei pawhin i thu chu ka lo ngaithla a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai teh, i pi leh i pute hnenah ka kaltir ang chia, i thlanah thlamuang takin i kal ang a, he hmun leh a chhunga awmte chunga ka rawn thlentir tur thil tha lo zawng zawngte chu i mitin a hmu lo ang,' tiin, ti rawh u," a ti a. Tin, lal hnenah thu chu an thlen ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan lal chuan mi a tir a, Judai ram leh Jerusalem-a upa zawng zawng chu a ko khawm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal leh Juda mi zawng zawng Jerusalem-a mi zawng zawng te, puithiam leh Levi-ho te, mipuiho zawng zawng a lian a tein LALPA inah an cho a; LALPA ina an hmuh chhuah thuthlung bu-a thu zawng zawng chu an benghriatah a chhiar a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chu a hmunah a ding a, chu mi lehkhabua chuang thuthlung thu chu tinghet turin a thinlung zawng zawng leh thlarau zawng zawnga LALPA zui tur leh a thupek te, a thuhriattir te, a thuruatte pawm turin LALPA hmaah chuan thu an thlung a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jerusalem leh Benjamin mi zawng zawngte chu chutianga awm turin a ti a. Tin, Jerusalem-a mite chuan Pathian, an pi leh pute Pathian thuthlung ang chuan an ti a.Josia chuan, Israel ramin a huam zawng zawng ata thil tenawm zawng zawng chu a thehthang bo a, Israel rama awm zawng zawngte chu lalpa an Pathian rawng a bawltir a. Tin a dam chhung chuan LALPA, an pi leh pute Pathian an zui chu an pensan lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Josia chuan, Israel ramin a huam zawng zawng ata thil tenawm zawng zawng chu a thehthang bo a, Israel rama awm zawng zawngte chu lalpa an Pathian rawng a bawltir a. Tin a dam chhung chuan LALPA, an pi leh pute Pathian an zui chu an pensan lo.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Chronicles-33.html>&larr;</a>&nbsp;&nbsp;<font class=titleType><b>2Chronicles (34/36)</b></font>&nbsp;&nbsp;<a href=Simple-2Chronicles-35.html>&rarr;</a>
</td></tr></table>


</body></html>
