<html><head><title>
2Corinthians (12/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-11.html>&larr;</a>&nbsp;&nbsp;<font class=titleType><b>2Corinthians (12/13)</b></font>&nbsp;&nbsp;<a href=Simple-2Corinthians-13.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka chhuang reng reng tur a ni. That zawng a tha lo a, nimahsela Lalpa hnen ata inlarna leh hriattirna thu ka sawi kai teh zel ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kristaa mi pakhat ka hria, chu mi ngei chu kum sawm leh kum li a ni ta (taksain emaw a awm ka hre lo, taksa loin emaw a awm ka hre hek lo; Pathianin a hria) van thumna meuhvah khian lak chhohin a awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chu mi ngei chu (taksain emaw a awm, taksa loin emaw ka hre lo; Pathianin a hria),</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Paradis-a lak chhoha a awm leh thu sawi hleih theih loh, mihring sawi thian lohte chu a hria tih ka hria.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi chutiang chu ka chhuang ang; nimahsela ka chak lohna lo chu mahni ka inchhuang lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chhuang duh mah i la mi a ka ni lo vng, thu taktak ka sawi dawn si a; nimahsela ka insum ang, chutilochuan tupawhin mi hmuh ang leh ka laka thu an hriat ang aiin mi ngai ropui zawk dah ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, hriattirnate chu a nasat em em avanga ka inngaihhlut lutuk lohna'n tisaah hling mi pe a ni, Setana tirhkoh kut thak hnawihna'na mi hmangtu tur chu; chutilochuan ka inngaihlu lutuk dah ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu mi chungchang thu-ah chuan mi kiansan theihna'n Lalpa chu vawi thum ka dil a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ani chuan ka hnenah, "Ka khawngaihna i tan a tawk e; ka thiltihtheihna hi chak lohnaah a sin tihfamkimin a awm ni," a ti ta a. Chutichuan Krista thiltihtheihna chu ka chunga a awm theihna'n lawm em emin ka chak lohnate hi ka chhuang tawh zawk ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin, Krista avangin chak lohnaahte, chhiatnaahte, neksawrnaahte, tihduhdahnaahte, hnawhchepnaahte ka lawm thin a ni; ka chak loh apiangin a ni ka chak thin ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka lo a ta a nih hi: nangnin a lo thei loah mi siam a ni; kei chu nangmahni mi chawimawi tur ka ni a sin, engmah ni mah suh i la, eng kawngah pawh tirhkoh lian berte chu ka tluk lo si lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tirhkoh nih chhinchhiahnate chu chhelna tinreng neiin, chhinchhiahnate, thilmakte, thiltihtheihnatein in zinga tih a nih tak tak kha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eng kawngah nge ni, kohhran pawl dangte aia hnuai zawka siama in awmna chu? Keimah ngei hian ka tihhautak loh che u kawngah khan a nih nghal loh chuan. Chu mi dik lohnaah chuan mi ngaidam rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai teh u, hei hi in hnena lo kal turin ka inpeih a vawi thumna tur a ni; tin, ka tihautak lo ang che u, in ta chu zawng ka ni si lo a, nangmahni a ni, ka zawn zawk che u ni; faten nu leh pate tan an khawl khawmsak tur a ni lo a, nu leh paten fate tan an khawl khawmsak zawk tur a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, kei zawngin in thlarau tan lawm em emin ka hmangral ang a, inhmangral vekin ka awm bawk ang. Achuang aliama ka hmangaih che u avang khan, keiin hmangaihna tlem zawk ka dawn phah a ni maw?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Amaherawhchu, kei chuan ka tihautak lo che u ni ta se la; nimahsela mi vervek reng reng lo niin, ngamthlemin ka man che u a lo ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>In hnena ka tirhte zingah khan tu emaw tal hmangin ka hlawk phah che u em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tita chu ka fuih a, ama rualin unaupa chu ka tir a ni. Tita chuan hlawk phahna reng reng a nei che u em ni? Rilru hmunkhat pua leng dun kan ni lo em ni? Hniak hnung inzui chiah kan ni lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>In hnena kan thiamthu sawiah min lo ngai reng a ni awm a. Kristaah chuan Pathian mithmuhah a ni, thu kan sawi ni. Nimahsela duh takte u, engkim hi nangmahni siam thatna tur a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka lo kal hunah eng emaw tiin ka duh anga ka rawn hmuh loh che u a, kei pawh in duh angin mi hmu lo dah ang, tih leh, eng emaw tiin inhauna te, initsikna te, thinurna te, inkhinna te, inrelna te, sesea thu lak te, inngaihhlut lutukna te, buaina te a lo awm dah ang,tih leh, ka lo kal hunin ka Pathianin in zingah mi timualpho leh pekin, tun hma lama thil tisualtute zinga thil bawlhhlawh tih te, inngaih te, hur te chinga sim si lo mi tam takte chu ka tah dah ang e tih ka hlau a sin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>tih leh, ka lo kal hunin ka Pathianin in zingah mi timualpho leh pekin, tun hma lama thil tisualtute zinga thil bawlhhlawh tih te, inngaih te, hur te chinga sim si lo mi tam takte chu ka tah dah ang e tih ka hlau a sin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-11.html>&larr;</a>&nbsp;&nbsp;<font class=titleType><b>2Corinthians (12/13)</b></font>&nbsp;&nbsp;<a href=Simple-2Corinthians-13.html>&rarr;</a>
</td></tr></table>


</body></html>
