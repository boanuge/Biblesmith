<html><head><title>
2Samuel (15/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-14.html>&larr;</a>&nbsp;&nbsp;<font class=titleType><b>2Samuel (15/24)</b></font>&nbsp;&nbsp;<a href=Simple-2Samuel-16.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, chung thilhnuah chuan Absaloma chuan tawlailirah chuan Absaloma chuan tawlailir leh sakawrte leh mi sawmnga ahmaa tlan turin a buatsaih a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Absaloma u zing takah a tho a, kulh kawng khar kawngah chuan a lo ding thin a; tin, lal hnena thupawi rawn sawi tur apiangte chu Absaloma chuan a lo ko a, "Khawii khua nge i nih?" a lo ti zel thin a. Tin, "I chhiahhlawh hi Israel hnamte zinga hnam pakhat ka ni," an ti zel thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Absaloma chuan, "I e, i thu chu a thain a dik a; nimahsela ngaihtuahtu tur lalin tumah a ruat lo," a lo ti thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Absaloma vek chuan, "Mi tin, thupawi sawi tur nei emaw, dil tur nei emaw apiang chu ka hnenah an lo kalna turin, kei hi he mi ram roreltuah mi siam se la ka va ti em ve aw! Chutichuan fel takin ka relsak thin tur," te a lo ti bawk thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hetiang pawh hian a ti a, tupawh amah chibai buk tura han hai apiangte chu a lo ban a, a chelh a, a lo fawp thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Israel mi lalhnena thusawi tura lo kal apiangte chu Absaloma chuan chutiang chuan a lo ti zel thin a. Chutichuan Absaloma chuan Israel mite thinlung chu a hipsak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, kum li a lo vei chuan Absaloma chuan lal hnenah, "Hebron khuaa LALPA hnena ka thutiam hlen turin min kaltir rawh khai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>I chhiahlawh hian suria rama Gesur-a ka awm lai khan, "LALPA'n Jerusalem-a min ruai leh phawt chuan LALPA rawng ka bawl ang,' tiin thu ka lo tiam tawa ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal huan a hnenah, "thlamuang takin kal rawh khai," a ti a. Chutichuan a tho a, Hebron-ah chuan a kal ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela Absaloma chuan, "Tawrawrawt ri in riat veleh, 'Absaloma chu Hebron-ah lal a ni,' ti ang che u," tiin Israel hnam zawng zawngte hnenah mi a tir ru ta hlau a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Absaloma hnenah chuan a mi sawm, mi zahnih Jerusalem atangin an kal ve a, rilru tha tak puin an kal a, engmah an hre ve lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Absaloma chuan inthawinate chu a hlan laiin, gilon mi Ahithophela, Davida rorelpui chu, a khua Gilo ata a chah a. An thu phiar chu a nasa hle mai a; Absaloma lamah chuan mipuite chu an pung tulh tul mai si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida hnenah chuan, "Israel mite rilru chu Absaloma lamah a thle hle mai," tiin mi a lo kal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan Jerusalem-a a mi zawng zawngte hnenah chuan, "Tho u la i tlan chhuak ang u, tumah Absaloma lakah hian kan chhuak thei awm si lo va: chhuak thuai rawh u khai, chutilozawng min rawn umphak thuai mai ang a, kan chungah hian thil tha lo tak a rawn thlen ang a, khandaihin khua hi a rawn bei dah ang e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal mite chuan lal hnenah, "Ngai teh, i chiahhlawhte hi kan pu, kan lalin a ruat apiang ti turin kan inpeih reng e," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chu a chhuak a, achhungte zawng zawngin an zui a. Tin, lal chuan in nghak turin hmeichhe sawm, hmeihote chu a dah a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chu a chuak a,mipui zawng zawngte chuan an zui a; tin, Beth-merhak-ah an chawl rih a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a mi zawng zawngte chuan an kal pel a; tin, Kerit mi zawng zawng te, Pelet mi zawng zawng te, mi zaruk Gath atanga mah rawn zuitute chuan lal chu an bel zel a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan lal chuan Git mi Itaia hnenah chuan, "Eng tizia nge nanghi i lo kal ve? Kir leh la, lal hnenah awm rawh: nang chu mikhual ram danga mi i ni bawk si a, nangma hmun lamah kir leh rawh khai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimin lawka lo kal i ni a, vawiinah hian kan hnena a chhuk a chhova min zui turin ka tih ve tur che i ni em ni? Ka lal theih theihnaah ka lal dawn a ni a, nang hchu kir leh la, i unaute zawng zawng hi hruai kir rawh; khawngaihna leh thutak i hnenah awm rawh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Itaia chuan lal chu a chhang a,"LALPA nunna leh lal, ka pu nunna chhalin ka sawi e, lal, ka pu hi i awmna tawh phawtahchuan, thih leh thih ani ang a, dam leh dam ani ang a, i chhiahlawh hi a awm ve zel ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan Itaia hnenah chuan, "Kal u la, kal zel rawh u le," a ti a. Tichuan Git mi Itaia chu amite zawng zawng leh an fanau zawng zawngte nen chuan an kal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ring takin a ram tahin an tap a, mipuite chu an kal vek a; thlaler kawng lam panin lal pawh chuan Kidron lui chu a kan a, tin, mipui zawng zawngte chuan an kan bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Zadoka te chu Pathian thuthlun bawm zawnin Levi-ho zawng zawngte nen a hnenah an kal ve a; Pathian bawm chu an nghat a, mipuiin khua chu an chauhsan kim vek thlengin Abiathara chu a hanchho a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan Zadoka hnenah, "Pathian bawm chu khawpui chhungah zawn haw leh rawh u: LALPA mittlunga ka awm chuan mi hruai haw leh ang a, Pathian bawm leh a awmna chu min hmuhtir leh ang a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>amaheawhchu,'nangmahah lawmna reng ka nei lo,' a tih chuan ngai teh, heti mai hi ka ni a, thaa ti ang angin ka chungah hian ti mai rawh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>lal chuanpuithiamZadoka hnenah chuan, "Hmu theitu i ni lo'm ni? I fapate pahnih, i fapa Ahimaaza leh Abiathara fapa Jonathana nen thlamuang takinkhawpuiah haw leh rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai teh, kei chu chanchin min rawn hriattir hma loh chu thlalera lui kaiahte hian ka lo awm ang e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Zadoka leh Abiathara chuan Pathian bawm chu Jerusalemah an kalpui leh a; tin, chutah chuan an awm ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Davida chu Olive tlang chohnaah chuan a lawn cho a, chhoh pah chuan a tap zel a; a lu a khum a, ke ruain a kal a: tin, a hnena mi awm zawng zawngte chuan lu an khum theuh a, tap chung zelin an chho a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, tuin emaw Davida chu, "Ahithophela chu Absaloma lamah tangin phiartute zingah a tel ve," tiina hrilh a. Tin, Davida chuan, "Aw LALPA, Ahithophela remruat chu atnaah chantir turin ka ngen a che," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, Davida chu Pathian biakna tlang chhip a han lawn chhua chuan, ngai teh, Ark mi Husaia chu a kawr pawhthler ha a, a lua lei kai luamin ama hmuak turin a lo kal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan ahnenah, "Ka hnena i kal ve chuan ka tan phur rit i ni mai ang a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>amaherawhchu khawpui lamah chuan i kir a, Absaloma hnena, 'Aw lalpa, i chhiahhlawhah ka awm ang e, tun hma lama i pa chiahlawhah ka awm ang khan tunah hian i chhiahlawhah ka awm tawh thung ang e,' i va tih eraw chua Ahothophela remruat mi dalsaktu i ni zawk ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutah chuan i hnena puithiam Zadoka leh Abiathara pawh an awm ve ani lo'm ni? Chutichuanheti hi a ni ang a, lal ina thu chhuak i hriat apiang chu puitiam Zadoka leh Abiathara i hrilh thin ang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai teh, an fapate pahnih Zadoka fapa Ahimaaza leh Abiathara fapa Jonathana pawh an hnenah an awm kha; tin, i thil hriat apiangte chu mi hriatir turin anmahni chu i rawn tir thin dawn nia," a ti a.Chutichuan, Davida thian Husaia chu khawpuiah chuan a lut a; tin, Absaloma chu Jerusalem-ah a lut ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan, Davida thian Husaia chu khawpuiah chuan a lut a; tin, Absaloma chu Jerusalem-ah a lut ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-14.html>&larr;</a>&nbsp;&nbsp;<font class=titleType><b>2Samuel (15/24)</b></font>&nbsp;&nbsp;<a href=Simple-2Samuel-16.html>&rarr;</a>
</td></tr></table>


</body></html>
