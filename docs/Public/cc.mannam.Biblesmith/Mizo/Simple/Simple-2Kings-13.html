<html><head><title>
2Kings (13/25)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-12.html>&larr;</a>&nbsp;&nbsp;<font class=titleType><b>2Kings (13/25)</b></font>&nbsp;&nbsp;<a href=Simple-2Kings-14.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juda lal Ahazia fapa Joasa kum sawmhih leh kum thum a lal kum huan Jehua fapa Jeoabaza chu Israelte chungah Samari khuaan a lal tan a, kum sawm leh kum sarih a lal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA mithmuha thil tha lo tak a ti thin a, Israel-hote thil tihsualtira a tih Nebata fapa Jeroboama sualnate ka a ching ve a, a kalsan leh ta lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA thin chu Israelte chungah chuan a alh a, tichuan Suria lal Hazaela kutah leh Jazaela fapa Benhadada kutah chuan a pe ta zel a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jehoahaza chuan LALPA hnenah a ngen chiam a, tin, LALPA'n a thu chu a lo ngaihthlaksak a; Israelte hnehchhiaha an awm a, Suria lalin anmahni a hnehchhiahzia chu a hmu reng si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan LALPA'n Israel-hote chu hhandamtu a pe a, chutichuan Suria-hote hnuaia an awm chu anc hhuak a, Israela thlahte chu tun hma ang bawk khan anmahni in lamah an awm leh ta hle hle a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>(Amaherawhchu Israelte thil tihsualtira a tih Jeroboama chhungteho sualnate kha an kalsan lo a, an la ching ta reng zawk a; tin, Samari khuaah chuan Aseri pawh chu a la awm reng ngeh nghe a.)</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jehoahaza chu a mite zinga sakawr chung chuang mi sawmnga leh, tawlailir sawm leh, sipai singkhat tih loh chu neih a palsak si lo a; Suria lal chuan a tiboral vek a, vaivut chil dip ang maiin a siam a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Jehoahaza chanchin dangte, a thiltih zawng zawng te, a thiltihtheihzia te chu Israel lalte lal lai thu ziakna bua a chuanga ni lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Jehoahaza chu a pi leh pute hnenah a muhil ta a; tin, Samari khuaah an phum a; tin, a fapa Joasa chu a aiawhin a lal ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Juda lal Joasa kum sawmthum leh kum sarih a lal kum chuan Jeoahaza fapa Jehoasa chu Israelte chungah samari khuaan a lal tan a, kum sawm leh kum ruk a lal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA mithmuha a thil tha lo tak a ti thin a; Israelte thil tihsualtira a tih Nebata fapa Jeroboama sualna zawng zawngte kha a kalsan lo a, a la ching ta reng zawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Joasa chanchin dang te,a thiltih zawng zawng te, Juda lal Amazia a bei laia a thiltihtheihziate chu Israel lalte lal lai tu ziakna buah a chuang a ni lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Joasa chu api leh pute hnenah a muhil ta a; tin, Jeroboama chu a lalthutthlengah a thu a, tin, Joasa chu samari khuaah Israel lalte zingah an phum a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Elisa chu a thihpuina tur natnain a lo na tawh a; tichuan Israel lal Joasa chu a hnenah a zuk kal a, a tah a, "Ka pa, ka pa, Israelte tawlailir leh sakawr chung chuang mite hentu," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Elisan a hnenah, "Thalngul leh thalte han la teh," a ti a: tin, thalngul leh thalte a han la a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Israelte lal hnenah chuan, "Thalngul kha han chelh teh," a ti a; tichuan a han chelh a. Tin, Elisa chuan lal kut chungah a kut a nghat a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ani chuan, "Chhak lam tukverh han hawng teh," a ti a; tin, a han hawng a. Tin, Elisan, "Kap rawh," tin, a han kap a. Tin, ani chuan, "LALPA hnehna thal, Suria-ho hnehna thal a nih kha; Aphek khuaa chuan Suria-hote chu boral der kawpin i hneh dawn nia," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, 'Thalte kha han la teh," a ti leh a; tichuan a han la teh," a ti a; tichuan a han la a, Tin, Israel lal hnenah chuan, "Lei kha han chun te," a ti a; tichuan vawithum a chun a, a bang ta mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichan Pathian mi chu a chungah a thinrim ta a, "Vawi nga vawi ruk lai i chun tur a sin ni le; tichuan Suria-hote chu boral der khawpin i hneh tur a ni a. Amaherawhchu Sria-ho chu vawi thum chauh i hneh dawn anih tak hi," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Elisa chu a thi a, an phum ta a. Tin, kum alo veihian, Moab-ho pawlte chuan an ram chu an rawn run thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, mi pakhat an phum dawn lai takin an han hmu a; tichuan chu mi chu Elisa thlanah chuan an thlak ta mai a; tin, a ruang chu Elisa ruhte ch a zuk deh veleh, a lo nung leh a, a ding ta mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Suria lal Hazaela chuan Jeoahaza chhanah chan Israelte chu a hnehchiah reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nimahsela LALPA'n Abrahama hnenah te, Isaaka hnenah te, Jakoba hnenah te thu a thlun avangin anmahni chu a khawngaih a, a lainat a, angaihsak a, anmahni chu a tiboral duh lo a, a hnen ata a la paih thla duh lo cheu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Suria lal Jazaela chu a thi a; a fapa Benhadada chu a aiawhin a lal ta a.Tin, Jehoahaza fapa Jehoasa chuan Jazael fapa Benhadadan a pa Jehoahaza a run a, khua a laksakte kha a chhuhsak leh a, Joasa chuan vawithum a hneh a, Israel ram khuate chu a la leh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jehoahaza fapa Jehoasa chuan Jazael fapa Benhadadan a pa Jehoahaza a run a, khua a laksakte kha a chhuhsak leh a, Joasa chuan vawithum a hneh a, Israel ram khuate chu a la leh a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-12.html>&larr;</a>&nbsp;&nbsp;<font class=titleType><b>2Kings (13/25)</b></font>&nbsp;&nbsp;<a href=Simple-2Kings-14.html>&rarr;</a>
</td></tr></table>


</body></html>
