<html><head><title>
1Samuel (10/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-9.html>&larr;</a>&nbsp;&nbsp;<font class=titleType><b>1Samuel (10/31)</b></font>&nbsp;&nbsp;<a href=Simple-1Samuel-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Samuela chuan hriakbawk chu ahan phawrh a, a lua chuan alei a, a fawp a, "LALPA chuan a rochante chunga hotu ni turin hriak a thih che a ni lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Vawiina mi chhuahsan hnu hian Zelza-ah Benjamin ramria Rakili tlan kiangah mi pahnih i hmu ang a: tin, anni chuan i hnenah, 'Sabengtung i zawnte chu an hmu tawh e: tinngai teh, i pa chuan sabengtung chu a ngaihtuah tawh lo a, nangmah mawlh a ngaihtuah a, ka fapa chu engtin nge ka tih tak ang, a ti a ti mai a,' an ti ang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chuta tang chuan kal zel la, Tabor sasua chu i va thleng ang a, chutah chuan mi pathum Bethel-a Pathian hnena han kal turten an lo tawk ang chia; pakhat chuan chhangper tlang thum a keng ang a, tin, pakhat chuan uain peng a keng ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chibai an buk ang chia, changpera tlang nih an pe ang chia; chu chu i lo la ang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu mi zawhah chuan Philistia sipaiho awmna Pathian tlang chu i va thleng ang a; tin, heti hi a ni ang a, chuta khua i va thlen chuan zawlneiho, perhkhuang te, khuangte te, phenglawng te, tingtang kengte hruaia hmun sang atanga lo chhuk i tawk ang a: tin, thu an sawi dual dual ang a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, LALPA thlarau nasa takin i chungah a lo thleng ang a, nang pawh thu an sawi dual dualnaah chuan i tel ve ang a, tin, mi danglam daihah i lo chang mai ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, he'ng chhinchhiah hi i chunga a lo awm hunah chuan thil lo awmin a zir ang zelin i tih tur a ni: Pathian i hnenah a awm zel si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ka kal hmain Gilgal-ah lo zukkal la; tin, ngai teh, kei pawh halral thilhlante leh remna inthawinate hlan turin i hnenah ka lo chhuk ang a: i hnena ka lo kal a, i tih tur ka rawn hrilh hma che chuan ni sarih i lo awm tur ani ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chutiang chu a lo ni ta ngei a, Samuela then tura a hnuchawn veleh chuan Pathianin thinlung danglam daih a pe ta a; tin chung chhinchiahna zawng zawngte chu chu mi ni chuan a lo thleng ta vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan tlang hu an han thlen chuan, ngai teh, zawlneihoin an tawk a; tin, LALPA thlarau nasa takin a lo thleng a, thu an sawi dual dualnaah chuan a tel ve ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, tun hma lama amah lo hre tawhten zawlneite thu sawi dual dualnaah a tel ve tih an hriat chuan, mite chu an inbia a, "Kisa fapa hunga thil lo awm hi eng nge ni ta? Saula pawh chu zawlnei zingah a tel ve ta elo maw ni," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a awmna khuaa mi pakhatin a chang a, "An pate chu tu nge maw a nih bik le?" a ti a. Chutichuan, "Saula pawh chu zawlnei a ni ve ta elo maw?" tih chu infiamna takah an hmang ta reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, an thusawi dual dualnaa a tel zawh chuan hmun sang chu a thleng ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Saula pami chuan a hnenah leh a chhiahhlawh hnenah chuan, "Khawiah nge in kal?" a ti a. Tin, ani chuan, "Sabengtung kan zawn a ni: tin, kan hmuh zawh tak loh avangin Samuela hnenah kan kal ta a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Saula pami chuan, "Samuela chuan i hnenah eng nge ni a sawi min hrilh teh khai," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Saula chuan a pami hnenah chuan, "Sabengtungte chu an hmu tawh tih min hrilh teh meuh mai," a ti a. Amaherawhchu ram chungchang thu Samuelan a sawi chu a hrilh lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Samuela chuan mipuite chu Mizpe-ah LALPA hnenah a ko khawm a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, Israel thlahte hnenah chuan, "LALPA, Israelte Pathian chuan heti hian a ti a ni," Israel-ho chu Aigupta atangin ka hruai chhuak a, Aigupta mite kuta a ta leh a hnuaichiahtu che u ram zawng zawng ata ka chhan chhuak che u a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>nimahsela vawiinah hian in manganna zawng zawng leh hreawmna zawng zawng ata chhan himtu che u in Pathian ngei chu in duh lo a, a nenah, A ni lo e, lal min siamsak rawh in ti a,' tiin. Chuvangin tunah hian a hnama hnam leh a chia chiin LALPA hmaah rawn inlan rawh u," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Samuela chuan Israel chi zawng zawng chu a rawn inlantir a, tin, Benjamin chi chu thlan a lo ni ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Benjami chiho chu a chhungkuain a rawn inlantir a. Matri mi chhung chu thlan a lo ni ta a; tin, Kisa fapa Daula chu thlan a lo ni ta: nimahsela amah an han zawng a, an hmu lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan LALPA chu an han nawn leh a, "Mi lo kal tur an la awm em?" an ti a. Tin, LALPA chuan a chhang a, "Ngai teh u, bungraw zinga abiru a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan an tlan a, an va hruai chhuak a; tin, mipui zinga a han din chuan mi zingah chuan a sang ber mai a, tuma a koki khum pawh an awm lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samuela chuan mi zawng zawng hnena chuan, "LALPA mi ruat hi in hmu em? Mipui zawng zawng zingah amah ang reng reng an awm lo e," a ti a. Tin, mipuite chu an au a, "Pathianin lalber humhim rawh se," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Samuela chuan mipuite chu ram awm dan tur chu a hrilh a, lehkhabuah a ziak a, LALPA hmaah chuan a dah a. Tin, Samuela chuan mipuite chu mahni in lam theuhvah a hawtir ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Saula pawh chu Gibea khuaah a in lama a haw ve ta a: tin, mi huaisenho an thinlung Pathianin a khawihte chu a hnenah an kal ve a.Nimahsela Beliala fapa tute emaw chuan, "He mi hian engtin nge min chandam theih tehlul ang?" an ti a. Tichuan amah chu an ngainep a, lawmman reng reng an pe duh lo a. Nimahsela ani chu a ngawi reng mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela Beliala fapa tute emaw chuan, "He mi hian engtin nge min chandam theih tehlul ang?" an ti a. Tichuan amah chu an ngainep a, lawmman reng reng an pe duh lo a. Nimahsela ani chu a ngawi reng mai a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-9.html>&larr;</a>&nbsp;&nbsp;<font class=titleType><b>1Samuel (10/31)</b></font>&nbsp;&nbsp;<a href=Simple-1Samuel-11.html>&rarr;</a>
</td></tr></table>


</body></html>
