<html><head><title>
Deuteronomy (4/34)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-3.html>&larr;</a>&nbsp;&nbsp;<font class=titleType><b>Deuteronomy (4/34)</b></font>&nbsp;&nbsp;<a href=Simple-Deuteronomy-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Khai le, Israel mite u, LALPA in pi leh pute Pathianin ram a pek che u chu nungdama in luah theihna tura in pawm tura ka zirtir thin che u dante leh rorelte chu ngaithla rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA in Pathian thupek ka pek che u hi in pawm theihna turin, thu ka pek che u hi in belhchhah tur a ni lo a, in tikiam tur a ni hek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Baal-peor avanga LALPA thiltih chu in mitin a hmu a: Baal-peor betu zawng awngte chu LALPA in Pathianin in zing ata a tiboral a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA in Pathian vuantu apiangte erawh chu tun thleng hian nungdamin in la awm theuh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai teh u, in va luah tur ramah pawh in zawm zel turin LALPA ka Pathianin thu min pek ang takin dante leh rorelte chu ka zirtir che u a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan, pawm u la, zawm rawh u; chu tak chu, he'ng dan zawng zawngte hi hria a, 'He hnam ropui tak hi mi fing tak leh thil hre mi tak an ni ngei mai,' titu hnamte mithmuhah chuan in finna leh thil hre mi in nihna a ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Kan koh apianga LALPA kan Pathianin min hnaih anga anmahni hnaih thin Pathian nei hnam ropui tu nge awm ve?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Heti taka fel, dante leh rorelte, tuna in hmaa ka zam zawng zawng ang dan nei hi hnam ropui dang tu nge awm ve?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Engpawh ni se la, fimkhur u la, ngun takin invawng phawt mai rawh u; chutilochuan in mitin a thil hmuhte chu in theihnghilh ang a, in dam chhungin in thinlung ata a bo dah ang e; in fate leh in tute zirtir rawh u;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, Horeb tlanga LALPA in Pathian hmaa in din a, LALPA'n ka hnena, ' MIpuite chu min koh khawmsak rawh, leilunga an awm chhung zawnga mi tih dan an zir theihna'n leh an fate zirtir turin ka thute ka lo hriattir ang e,' mi tih ni pawh kha i theihnghilh dah ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan in lo hnai a, tlang bulah chuan in lo ding a, vanlaizawl tawngin tlang chu thim te, chhum te, thim chhah mup te awmtirin a kang ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA chuan mei atang chuan a rawn bia che u a; a thu sawi chu in hria a, nimahsela riruang engmah in hmu lo a, aw chauh in hria a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>A thuthlung zawm tura thu a pek che u, thu sawm pek chu in hnenah a puang a, lungphek pahnihah a ziak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chu mi lai chuan luah tura in va kaina rama in zawm turin dante leh rorelte zirtir turin LALPA'n thu mi pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin fimkhur hle rawh u; milem te insiam chawpin, a pa ang emaw, a nu ang emaw, leia ran ang emaw, boruaka thlawk thin, sava thla nei ang emaw, leia a vaha vak mi ang emaw, lei hnuai tuia sangha zinga mi ang emaw te siamin in intichhe dah rual ang e; Horeb tlanga mei atanga Lalpa'n a rawn biak ni che u khan riruang engmah in hmu si lo a; a nih loh leh van lam in han hawi a, ni te, thla te, arsite vana mi zawng zawngte reng pawh in han hmuhin, LALPA in Pathianin van hnuai chhina mi zawng zawng a ruasakte chuan a hip ang che u a, in bia ang a, an rawngte in bawl mai dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin fimkhur hle rawh u; milem te insiam chawpin, a pa ang emaw, a nu ang emaw, leia ran ang emaw, boruaka thlawk thin, sava thla nei ang emaw, leia a vaha vak mi ang emaw, lei hnuai tuia sangha zinga mi ang emaw te siamin in intichhe dah rual ang e; Horeb tlanga mei atanga Lalpa'n a rawn biak ni che u khan riruang engmah in hmu si lo a; a nih loh leh van lam in han hawi a, ni te, thla te, arsite vana mi zawng zawngte reng pawh in han hmuhin, LALPA in Pathianin van hnuai chhina mi zawng zawng a ruasakte chuan a hip ang che u a, in bia ang a, an rawngte in bawl mai dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin fimkhur hle rawh u; milem te insiam chawpin, a pa ang emaw, a nu ang emaw, leia ran ang emaw, boruaka thlawk thin, sava thla nei ang emaw, leia a vaha vak mi ang emaw, lei hnuai tuia sangha zinga mi ang emaw te siamin in intichhe dah rual ang e; Horeb tlanga mei atanga Lalpa'n a rawn biak ni che u khan riruang engmah in hmu si lo a; a nih loh leh van lam in han hawi a, ni te, thla te, arsite vana mi zawng zawngte reng pawh in han hmuhin, LALPA in Pathianin van hnuai chhina mi zawng zawng a ruasakte chuan a hip ang che u a, in bia ang a, an rawngte in bawl mai dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin fimkhur hle rawh u; milem te insiam chawpin, a pa ang emaw, a nu ang emaw, leia ran ang emaw, boruaka thlawk thin, sava thla nei ang emaw, leia a vaha vak mi ang emaw, lei hnuai tuia sangha zinga mi ang emaw te siamin in intichhe dah rual ang e; Horeb tlanga mei atanga Lalpa'n a rawn biak ni che u khan riruang engmah in hmu si lo a; a nih loh leh van lam in han hawi a, ni te, thla te, arsite vana mi zawng zawngte reng pawh in han hmuhin, LALPA in Pathianin van hnuai chhina mi zawng zawng a ruasakte chuan a hip ang che u a, in bia ang a, an rawngte in bawl mai dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin fimkhur hle rawh u; milem te insiam chawpin, a pa ang emaw, a nu ang emaw, leia ran ang emaw, boruaka thlawk thin, sava thla nei ang emaw, leia a vaha vak mi ang emaw, lei hnuai tuia sangha zinga mi ang emaw te siamin in intichhe dah rual ang e; Horeb tlanga mei atanga Lalpa'n a rawn biak ni che u khan riruang engmah in hmu si lo a; a nih loh leh van lam in han hawi a, ni te, thla te, arsite vana mi zawng zawngte reng pawh in han hmuhin, LALPA in Pathianin van hnuai chhina mi zawng zawng a ruasakte chuan a hip ang che u a, in bia ang a, an rawngte in bawl mai dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chuan a mite, a ro ni turin thir rawhtuina ata, Aigupta ram ata chu a hruai chhuak zawk che u a ni, tuna in nih ang hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuti chang pawh ni loin, nangmahni avangin LALPA chu ka chungah a thinur a, Jordan lui chu ka tan loh a, in luah atana ram tha tak LALPA in Pathianin a pek che uah chuan ka luh lohna'n chhia a chham bawk a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>kei chu he rama thi tur Ka ni a, Jordan lui chu ka kai dawn lo a ni; nangni erawh chu in kai ang a, chu ram tha tak chu in luah ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Fimkhur hle rawh u, LALPA in Pathian thuthlung, in laka a thlun chu in theihnghilh ang a, LALPA in Pathian in eng anpui maha siam a phal loh milemte in insiam chawp dah rual ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA in Pathian chu kanral hmang mei, thikthuchhe tak Pathian a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tu leh fate in han neih a, chu rama rei fe in awm hnu a, in intihkhawloh a, eng emaw anpuitea milem siam chawp mai te in din a, a thin tiur tura LALPA in Pathian mithmuha thil tha lo in tih vaih chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jordan kana in va luah tur ram ata chu in boral thuai mai ang tih in chungchang thuah min hriatpuitu atan tunah hian lei leh van ka sawm a ni; in cheng rei lo vang a, in boral vek mai ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chuan hnam tin, zingah a tidarh ang che u a, LALPA'n a kalbotirna che u hnamte zingah chuan tlemte chauhin in awm ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutah chuan, pathian thing leh lunga mihring siam, hmu thei hlei lo, hre thei hlei lo, ei thei hlei lo, rim pawh hre thei hlei lote in bia ang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela chutah pawh chuan LALPA in Pathian chu in zawn a, in thinlung zawng zawng leh in rilru zawng zawnga in zawn chuan in hmu leh ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hrehawma in awma in chunga chung thil zawng zawng chu a lo thlen hunah a tawp a tawpah chuan LALPA in Pathian lam in lo hawi leh ang a, a thu chu in pawm tawh ang a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA in Pathian chu zahngai thei tak Pathian a ni si a: a thlahtlam lo ang che u a, a tiboral lo ang che u a, in pi leh pute hnena chhechhama a thuthlun chu a theihnghilh hek lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>In awm hma, tun hma lam te chu han chhut u la leilung Pathianin mihring a siam achin van hnuai chhinah, heti anga thil ropui hi a awm ngaiin, hriat a ni ngai emaw chu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mei atanga thu rawn sawi in hriata in la nun cheu sina pathian aw miin an hre ngaiin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>hnam dang zing ata fiahna te, chhinchhiahna te, thil mak te, indona te kut chak tak te, ban phar te, thil rapthlak tea LALPA in Pathianin in mithmuha Aigupta rama a tih zawng zawng anga hnam hruai chhuak ngam pathian an awm ngai emaw chu.?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chu Pathian a ni tih in hriat theihna'n in hnena tihlan a ni a; amah lo chu a dang reng an awm lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>A zirtir theihna'n che u van atangin a aw a rawn hriattir che u a, lei chungah hian a meipui chu a hmuhtir che u a: mei atanga a thu chu in lo hria a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>In pi leh pute a hmangaih avangin an hnua an thlahte chu a thlang che u a, amah telin, a thiltihtheihna ropui takin hnam dang in aia ropui leh thiltithei zawk a hnawhchhuahsak che u a, an ram chu luah tura luhtir che uin Aigupta ram ata chu a hruai chhuak che u a, tuna in nih ang hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>In pi leh pute a hmangaih avangin an hnua an thlahte chu a thlang che u a, amah telin, a thiltihtheihna ropui takin hnam dang in aia ropui leh thiltithei zawk a hnawhchhuahsak che u a, an ram chu luah tura luhtir che uin Aigupta ram ata chu a hruai chhuak che u a, tuna in nih ang hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin tunah hian in thinlungah vawng u la, chung lam vanah leh hnuai lam leiah hian LALPA chu Pathian a ni tih hre rawh u; a dang reng an awm lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kumkhua atan LALPA in Pathianin a pek che u ramah chuan nangmahni leh inthlahte tana tha tur leh in chen rei theihna'n a dante leh a thupek te, tuna ka pek che u hi in zawm tur a ni," tih hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan, Mosia chuan tualthattu, a thenawm khawveng, tun hma pawha a huat lem loh that palhtu tual tlanna, Jordan ral ni chhuahna lam pangah khaw pathum a ruat a; chung khua, a engah pawh a tlan chuan a him ang a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan, Mosia chuan tualthattu, a thenawm khawveng, tun hma pawha a huat lem loh that palhtu tual tlanna, Jordan ral ni chhuahna lam pangah khaw pathum a ruat a; chung khua, a engah pawh a tlan chuan a him ang a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>chung chu Reuben-ho pualah thla lera tlang zawla Bezer te, Gad-ho pualah Gilead-a Ramot te, Manase-ho pualah Basan-a Golan te ani a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, hei hi Mosia'n Israela thlahte dan apek chu a ni;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>he'ng hi, Aigupta ram ata an lo chhuah laia Israela thlahte hnena Mosia'n Jordan rala, Mosia leh Israela tlahten Aigupta rama an lo chhuah laia an thah, Hesbon-a awm Amon-ho lal Sihona rama Bet-peor zawn ruama a sawi hriattirna te, dan te, rorel te chu a ni;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>he'ng hi, Aigupta ram ata an lo chhuah laia Israela thlahte hnena Mosia'n Jordan rala, Mosia leh Israela tlahten Aigupta rama an lo chhuah laia an thah, Hesbon-a awm Amon-ho lal Sihona rama Bet-peor zawn ruama a sawi hriattirna te, dan te, rorel te chu a ni;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>47.&nbsp;</font></td><td width=10 bgcolor=#F9FFFF></td><td valign=top align=left><font class=textType>a ram leh basan lal Oga ram, Jordan ral ni chhuahna lama Amor-ho lal pahnihte ram chu an luah a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>48.&nbsp;</font></td><td width=10 bgcolor=#F9FFFF></td><td valign=top align=left><font class=textType>Arnon ruam fema Aroer atanga Sion tlang (Hermon an ti bawk) thleng lehJordan ral chhak lampang Araba zawng zawng, Pisga pangper hnuaia Araba tuifinriat thlengin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>49.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jordan ral chhak lampang Araba zawng zawng, Pisga pangper hnuaia Araba tuifinriat thlengin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-3.html>&larr;</a>&nbsp;&nbsp;<font class=titleType><b>Deuteronomy (4/34)</b></font>&nbsp;&nbsp;<a href=Simple-Deuteronomy-5.html>&rarr;</a>
</td></tr></table>


</body></html>
