<html><head><title>
1Samuel (6/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-5.html>&larr;</a>&nbsp;&nbsp;<font class=titleType><b>1Samuel (6/31)</b></font>&nbsp;&nbsp;<a href=Simple-1Samuel-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA bawm chu Philistia mite ramah chuan thla sarih a awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Philistia mite chuan, "LALPA bawm chu engtin nge kan tih ang? A awmna pangngaia kaltir lehnaziamin hrilh teh u khai," tiin puithiamte leh aienthiamte an ko a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, anni chuan, "Israelte Pathian bawm hi in kaltir dawn pawhin a ruak chuankaltir hauh suh u, a hnenah bawhchhiat thawina hlan ngei ngei rawh u, tichuan tihdamin in awm ang a, tin, eng tiaa a kut chu a sawnsak loh che u nge ni tih in hriaang, " an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuti chuan anni chuan, "A hnenah kan bawhchhiatthawina hlan tur chu eng nge ni ang?" an ti a. Tin, anni chuan, "Philistia lal zatin rangkachak ngawt lem panga leh rangkachak chaichim lem panga; in zaa chunga hri leng leh in lalte chung leng chu hmun khat a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin in ngawt lemte leh in ram tichetu chaihim lemte siam u la; tin, Israelte Pathian chu chawimawi rawh u, tichuan a kut chu in chungah te, in pathian leh in ram chungahte a tizang du mahna.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aigupta mite leh Pharoan rilru an tihkhauhang khan engati nge in rilru in tihkhauh ni? An zinga thil mak taka a tih khan mie chu an kaltir a, an chhuak ta ani lo'm ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin tunah hian tawlailir tharbuatsaiula, bawngpui pahnih, a hnute sawrlai, nghawngkawl la bel ngai hauh loh nen; chung bawngpuite chu tawlailira chuan bel ula, tin, a note chu in lamah rawn hruai hawnsak rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, LALPA bawm chu la u la, tawlailirah chuan dah u la; tin, bawhchhiat thawi nana in hlan rangkachak thil hlu chu thingremah kungin a sirah dah u la, kaltir ula, thlah mai rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan amaha ramri lampang kawng zawhin Beth-semes-ah akal emaw ent eh u, a kal chuan kan chunga thil tha lo tak hi ama tih a lo ni ang a; a kal loh chuan min hrem chu ama kut a lo ni lo tih kan hriat a, kan chungah a lo awm ve hrim mai a ni ang," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, mite chuan chutiang chuan an ti a: bawngpui, a hnute sawrlai pahnih an hruai a, tawlailirah chuan an bel a, a note chuin lamah an khung a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA bawm chu tawlailirah chuan an dah a, rangkachak chaichim lem leh ngawt lem dahna thingrem nen.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, bawngpuite chuan Beth-semes lam panin kawng an zawh ta ngat ngat a; tichuan bu chung zelin kawngpui chu an zawh a, ding lamah emaw vei lama emaw an pek hlek lo a; tin, Philistia lalte chuan Beh-semes ramri thlengin an zui a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Beth-semes khuaa mite chuan ruamah hian an buh an lo seng a, an hawi chho a, bawm chu an han hmu a, an lawm hle ta mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, tawlailir chu Beth-semes khuaa mi Josua loah chuan a lo lut a, lungpui lian tak awmna laiah chuan a ding ta reng a; tin, tawlailir thing chu an ek a, LALPA biakna'n bawngpuite chu halral thilhlanah an hmang ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Levi chite chuan LALPA bawm chu rangkachak thil hlu awmna thingrem nen chuan an la thla a, lungpui chungah chuan an dah a; tin, Beth-semes khuaa mie chuan chu mi ni vek chuan halral thilhlante chu inthawinate LALPA hnenah an hlan a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, chu chu Philistia lal pangate chuan an en zawh hnuin, chu mi ni la la chuan Ekron khaw lamah an haw leh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Philistia miten rangkachak ngawt lem LALPA hnena bawchiat thawina'na an hlan chu heti zat hi a ni: Asdod khaw pualah pakat, Gaza khaw puala pakhat, Askelon khaw pualah pakhat, Gaza khaw puala pakat, Askelon khaw puala pakhat, Gat khaw puala pakhat, Ekron kaw puala pakhat:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, rangkachak chaichim lem chu khua zawng zawng, kulh ne kua le thingtlang lam khua pawh chhiarveka lal panga te a Philistia mite khaw zat a ni a: LALPA bawm an ngahna pungpui ngei chua Beth-semes khuaa mi Josua loa chuan tun thleng hian a la awm reng a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, LALPA bawm chhung a en avangin Beth-semes khuaa mite chu a hrem a, an zinga mi 50,070 ze a hrem a ni: LALPA'n a hrem nasat em avag chuan mite chu an tap a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Beth-semes khuaa mite chuan, "He Pathian thianghlim LALPA maa hian tu nge ding thei ang a, kan nen ata hi tu hnena nge a kal chhoh tak ang le?" an ti a.Chu chuan Kiriath-jearim khuaa mite hnena chuan, "Philistia mite chuan LALPA bawm chu an rawn da leh ta a, lo chhuk u la, in hnen lamah la chho rawh u khai," tia hrilh turin mite an tir ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu chuan Kiriath-jearim khuaa mite hnena chuan, "Philistia mite chuan LALPA bawm chu an rawn da leh ta a, lo chhuk u la, in hnen lamah la chho rawh u khai," tia hrilh turin mite an tir ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-5.html>&larr;</a>&nbsp;&nbsp;<font class=titleType><b>1Samuel (6/31)</b></font>&nbsp;&nbsp;<a href=Simple-1Samuel-7.html>&rarr;</a>
</td></tr></table>


</body></html>
