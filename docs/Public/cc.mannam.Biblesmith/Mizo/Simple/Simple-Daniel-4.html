<html><head><title>
Daniel (4/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-3.html>&larr;</a>&nbsp;&nbsp;<font class=titleType><b>Daniel (4/12)</b></font>&nbsp;&nbsp;<a href=Simple-Daniel-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lal Nebukadnezzara chuan, mi tinte, hnam tinte, tawng tinte zawng zawng, lei pum puia chengte hnenah chuan, in chungah remna tihpunin awm rawh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chungnungber pathianin ka hnena thil entirnate, thilmakte a tih tak hi tihlan tha ka ti e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>A thil entirnate chu a ropuiin, a thiltihmakte chu a va nasa em! A ram chu ramhlun a ni a, a rorelna chu chhuanawm chhung zawng zawng a ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kei, Nebukadnezzara ka inah nuamsa tak leh ka in ropuiah neinung takin ka awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mumang ka hlauhzawng tak ka nei a; ka khum laizawla ka suangtuahna leh ka lu-a inlarna chuan mi tibuai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvang chuan Babulon mifing zawng zawngte chu ka mumang hrilhfiahna mi hriattir theihna'n ka hmaa rawn hruai turin thu ka pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan, dawivaihthiamte, aikaihthiamte, kaldai mite, aisanthiamte chu an lo kal a; tin, ka mumang chu ka hrilh a, mahse a hrilhfiahna reng chu min hriattir lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mahse a tawp berah chuan Daniela, ka pathian hming ang pu, a hming Beltesazzara, amah pathian thianghlimte thlarau awm chu ka hmaah a lo kal a: tin, ka mumang chu ka hrilh a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw Beltesazzara, dawivaihthiamte hotu, nangmahah chuan pathian thianghlimte thlarau a awm tih leh thuruk reng rengin a tibuai lo che tih ka hriat avangin, ka manga ka hmuh inlarna leh a hrilhfiahna chu min hrilh teh khai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka khum laizawla ka lu-a inlarnate chu hetiang hi a ni: Ka han dak chhuak a, ngai teh, lei lai takah thing a lo awm a, a sanzia chu nasa chu a nasa khawp mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thing chu a thang a, a tantha a, a sanlam chuan van a tawng a, kawlkil atangin a lang thei vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ahnah te chu a mawiin a rahte a tam a, amahah chuannung zawng zawng tan eitur a awm a: ramsate chuan a hlim an bel a, chungleng savate chu a zarahte an cheng a, tissa pu zawng zawng chu ama chawm an ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka khum laizawla ka lu-a inlarnaah chuan ka han en a, ngaiteh, van atangin vengtu, mi thianghlim chu a lo chhuk a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>ring takin, 'Thing chu kit la, a zarte chu hlawi la, a hnahte thing thla la, a rahte tidarh rawh: a hnuai ata ramsate chu kal bo se la, a zar ata chungleng savate pawh thlawk bo rawh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Amaherawhchu, ram hlobet to zingah, leia a bulbawr chu, th r leh dara tawnin, zuah la; tin, van daiin huh se la, a chan tur chu ramsa te nena hlobet z nga awm ni rawh se:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>a rilru chu mihring rilru atanga tihdanglam nise, a hnenah ramsa rilru pek ni rawh se: a chungah hun sarih ral rawh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thu tlu hi vengtute thuipeka tih a ni a, thil phut hi mithianghlimte thua tih a ni a, chungnungbera chuan mihringte lalna ram chungah thu a nei a, a duhsak apiang a pe a, mi hnuaihnung berte pawh a luahtir thin a ni tih minungin an hriatna'n a ni;' tiin a au a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>He mumang hi kei, lal Nabukadnezzaran ka nei a, tin, nang aw Beltesazzar, a hrilfiahna chu puang rawh. Ka rama mi fingte zawng zawng chuan a hrilhfiahna chu mi hriattir thei si lo a; nang erawh chuan i thei e, nangmahah chuan pathian thianghlimte thlarau chu a awm si a,'' tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan, Daniela, ahming Beltesazzara chu a han chi-ai hle rih a, a ngaihtuahte chuan a tibuai a. Lal chuan a hnenah, Beltesazzar, mumang emaw, a hrilhfiahna emaw pawhin tibuai che suh se,''tiin a sawi a. Beltesazzara chuan a hnenah, Ka lalpa, mumang chu a hawtu che tan ni se la, a hrilhfiahna pawh chu i hmelma te t6n ni rawh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thing i hmuh, lo thang a, lo tanthaa, van lo tawnga, kawlkil atanga lang thei vek leh</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>a hnahte mawia, a rahte tama, nung zawng zawng tana ei tur awm leh a hnuaia ramsate chenga, a zarte chunglenf savate chenna lo ni chu,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>aw lalber, nangmah i ni a; i thanga, i chak a, i rorelna te chu kawlkil thleng a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, van atanga vengtu mithianghlim lo chhuka, Thing chu kit la, tiboral rawh; amaherawhchu ram hlobet to zingah, leia bulbawr chu thir leh dara tawnin zuah la; tin, van daiin huh se la, a chan tur chu ramsate nena awm ni rawh se, a chunga hun sarih a ral thlengin, rawn ti lalin a hmu a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, a hrilhfiahna chu heihi a ni, aw lalber, Chungnungbera thupek, lalber ka lalpa chunga lo thleng chu a ni e:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>mihring zing ata hnawhchhuah i ni ang a, i chenna chu ramsate zingah a ni ang a, sebawng ang a hlobet eitir i ni ang a, van daiin i huh ang a, i chungah hun sarih a ral ang; Chungnungbera chuan mihringte lalna ram chungah thu a nei a, a duhsak apiang a pe thin a ni tih i hriat hma loh chuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a bulbawr zuah tura thu an lo pek ang khan, vanin thu a nei tih i hriat hnuah chuan i ram chu i ta a ni tlat ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvang chuan, aw lalber, ka thu rawn che hi pawmtlak ah ngai la, i sualna chu felnain thlak la, i suahsualnate chu mirethei chunga zahngaihnain thlak rawh, i nunkhawnawmna hi a sei thei deuh mahna," tiin a chhang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Heng zawng zawng hi lal Nebukadnezzara chung ah a lo thleng a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thla sawm leh thla hnih tawpah chuan Babulon lal in chungah lal chu a vei a vei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan, He Babulon ropui hi keima chakna ngeia lal chenna hmun atan leh ka ropuina maawina tura ka siam chu a ni lo em ni? tiin a sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu thu chu lal kaa a chhuah lai mekin, van atangin aw a lo chhuka, Aw lal Nebukadnezzar, i hnenah thu a lo thleng e: lalna ram chuan a thansan ta che a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mihring zing ata hnawhchhuah i ni ang a, i chenna chu ramsa te zingah a ni ang: sebawng anga hlobet eitir i ni ang a, i chungah hun sarih a ral ang; chungnungbera chuan mihringte lalna ram chungah thu a nei a, a duhsak apiang hnenah a pe thin a ni, tih i hriat hma loh chuan,'' tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chumi lai la la chuan thil chuNebukadnezzara chungah a lo th1leng ta nghal a;mihring zing ata hnawhchhuah in a awm ta a, sebawng angin hlobet a ei a, a taksa chu van daia huh in a awm a, a samte mupui hmul anga athan leh a tinte sava tin ang mai a nih thlengin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chung ni tawpah chuan kei, Nebukadnezzara chuan van lamah ka mit ka len chho a, ka hriatna chu ka hnenah a lo kirleh ta a, chungnungbera chu mal ka sawm a, nung renga chu ka fak a, ka zah a, a rorelna chu chatuan rorelna a ni a, a ram chu chatuan awmchhung zawng zawng a ni si a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, leilung luahtu zawng zawngte hi engmah lo va ngaih an ni a: van sipai rualte zingah leh leilung luahtute zingah chuan a thu thuin a ti a, tumahin a kut chu an chawlhtir thei lo a, a hnenah, Nangin enge i tih?'' pawh an ti thei hek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutih lai vek chuan ka hriatna chu ka hnenah a lo kir leh ta a; tin, ka ram ropuina turin ka ropuina leh mawina chu ka hnenah a lo kir leh a; tin, ka remruatpuitute leh ka miropuite chuan mi rawn pan leh a, ka ram ah chuan tihnghehin ka aawm a, ropuina nasa tak mai ka hnenah belhchhah a ni ta a.Tichuan, kei Nebukadnezzara hian van lal chu ka fak a, ka chawisang a, ka zah a;a thiltih zawng zawng chu a dikin a kawng te chu a fel si a: chapova lengte chu a tihniam thei a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan, kei Nebukadnezzara hian van lal chu ka fak a, ka chawisang a, ka zah a;a thiltih zawng zawng chu a dikin a kawng te chu a fel si a: chapova lengte chu a tihniam thei a ni.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-3.html>&larr;</a>&nbsp;&nbsp;<font class=titleType><b>Daniel (4/12)</b></font>&nbsp;&nbsp;<a href=Simple-Daniel-5.html>&rarr;</a>
</td></tr></table>


</body></html>
