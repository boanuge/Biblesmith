<html><head><title>
Judges (16/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-15.html>&larr;</a>&nbsp;&nbsp;<font class=titleType><b>Judges (16/21)</b></font>&nbsp;&nbsp;<a href=Simple-Judges-17.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samsona chu Gaza khuaah a kal a, chutah chuan nawhchizuar hi a va hmu a, a pawl ta a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, "Samsona hetah a lo kal e," tiin, Gaza mite chu an hrilh a. Tichuan an hual ta a, khawpui kulh kawngka bulah chuan zna khuain an chang a, zankhua chuan an ngawi thiap a, "Khua lo var teh phawt se, tichuankan that dawn nia," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Samsona chu zan lai thlengin a mu a, tin, zan laiah chuan a tho a, khawpui kulh kawngkharte leh a ban pahnih chu a chelh a, a kalhnate nen lam chuan a phawi chhuak vek a, a kovah a pu a, Hebron zawn tlang chhipah a pu chho ta luah mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, nakin deuhvah chuan Sorek ruama mi hmeichhe pakhat a ngaizawng ta a, a hming chu Delili a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Philistia-ho mi liante chu a hnenah an han chho a, a hnenah, "Amah chu kan hneh a, phuara kan sawisak theihna'n a chakna chhan hriat tumin thlem rawh khai: tichuan kan zavai hian tangka sangkhat leh zakhat kan pe theuh ang che," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Delili chuan Samsona hnenah, "I chak viauna chhan hi mi hrilh teh khai, engtin nge sawisak turin phuar theih i nih ang?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Samsonan a hnenah, "Thal hrui thar, la ro hlek lo pasarihin mi phuar se la, tichuan ka chak lo ang a, mi dang ang mai bawk ka ni ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Philistia-ho mi liante chuan thalhrui thar pasarih, la ro hlek lote chu an han pe a, chung chuan an phuar ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Pindan chhung rilah changrutute a dah a. Tichuan a hnenah, "Samson, Philistia-hoin an rawn bei dawn che, " a ti a. Tin, thlahruite chu meiin ziza hrui tawm a kang chat ang mai hian a tichat ta mai a. Chutichuan a chakna chhan chu hriat ani lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Delili chuan Samsona hnenah, "Ngai teh, mi tihder a, dawt mi hrilh a nih hi: engtia phuar theih tur nge i nih mi hrilh tawh rawh khai," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan a hnenah, "Hruizen thar, la hman hlek lohin mi han phuar mai sela, tichuan ka chak lo ang a, midang ang mai bawk ka ni ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Delili chuan hruizen thar a la a, a phuar ta a, tin, a hnenah, "Samson, Philistia hoin an rawnbei dawn a che," a ti a. Pindan chhung rilah chuan a changrutute kha an awm a. Tin, a kut phuarna chu lazai tihchah ang maiin a han tichat ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Delili chuan Samsona hnenah, "Mi i la tihderin, dawt mi la hrilh cheu a nih hi: engtia phuar theih tur nge i nih mi hrilh teh khai," a ti a. Tin, a hnenah, "Ka sam phiar sarih hi puanah tah hnan la ani mai," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, kilhnain a kilh bet tlat a, a hnenah, "Samson, Philistia-hoin an rawn bei dawn ac he," a ti a. Tichuan a mu chu a han harh a, puanbu kilh behna leh puanbu chawp chuan a tithlawh ta vek mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a hnenah, "I thinlung hi mi pe hlek siloin, eng tiziaa, "Ka hmangaih che," ti thei nge maw i nih le? Hei vawi thum tlawng i mi tihderhna chu i tilang tawh ani a, i chak viauna chhan hi mi la hrilh ta lo fo mai a," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, ni tin, a ngen tlut tlut a, a thlem a tlem thin avangin thihna khawp hialin a rilru a lo mangang ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan a rilru zawng zawng chu a hrilh ta vek a, ahnenah, "Ka luah hian bakmehna reng reng rawih a la ni ngai lo a; ka nu chhula ka awm lai atanga Pathian tana Nazarit mia lo awm ka ni a: tuinah hian lo inmet ta i la, ka chakna chu a bo vek mai ang, tichuan ka chak lo ang a, mi dang ang mai bawk ka ni ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a rilru zawng zawng chu a hrilh ta vek tih Delili chuan a hriat veleh Philistia-ho mi liatne chu, "Lo chho leh phawt rawh u, a rilru zawng zawng chu mi hrilh vek tawh e," tiin a chah ta hlawm a. Chutichuan Philistia-ho mi liante chu a hnenah chuan an han kal a, tangka chu an keng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a mal chungah a muthilhtir a; tin, mi a ko a, a sam phiar sarih chu a hlep thla ta vek a; tichuan a sawisa tan ta a, tin, a chakna chu a bo ta vek mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, "Samson, Philistia-hoin an rawn bei dawn a che," a han ti a. Tin, a mu chu a han harh a, "Ni dang ang bawk khan ka chhuak leh mai ang a, ka tal chhuak leh mai ang chu," a ti a. Nimahsela LALPA'n a kalsan tawh tih reng reng a hre lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Philistia-ho chuan an man a, a mit an kher chhuahsak a; tin, Gaza khuaah an chukpui a, dar kawlte an buntir ta a; lung inah buh a rawt sawm thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nimahsela a lu meh kha a lo chawr leh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Philistia-ho mi liante chu an pathian Dagona hnena inthawina ropui tak hlan tur leh inchawk hlim turin an pung khawm chiam a: "Kan pathianin kan hmelmapa Samsona min pe tawh alawm," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, mipuite chuan an han hmuh chuan an pathian chu an fak a, "Kan pathianin kan hmelmapa leh kan ram tichhetu, mi tam tak min thattupa chu kan kutah min pe ta alawm," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi ani a, an thinlung a hlim lai tak chuan, "Samsona chu ennawm atan han ko teh u," an ti a. Tichuan Samsona chu lung in ata an va ko chhuak a; tin, a hmaah chuan ennawmah a awm ta a: ban leh abn inkarah hian an dintir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Samsona chuan a kaitu naupang hnenah, "He mi in dotu ban hi mi han dehtir teh khai, ka han ngheng teh ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu mi in chu mipa leh hmeichhiain an khat mup mai a; Philistia-ho mi lian zawng zawng chu chutah chuan an awm vek a; tin, Samsona ennawma thlirtute chu in chungah chuan mipa leh hmeichhia sang thum lai an awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Samsona chuan LALPA a au a, "Aw LALPA pathian, khawngaih takin mi han hre reng langin, khawngaih takin tun tumah chauh hian mi han tichak la, aw Pathian, ka mit khinghnih phuba hi Philistia-hote chungah hian ka han la thaui teh ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Samsona chuan chu mi in dotu ber sut pahnih chu a han dek a, a kut dinglamin pakhat,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, Samsona chuan, "Philistia-ho hi ka han thihchilh teh ang," a ti a. Tichuan a theihtawpin a kun vak a; tin, mi liante leh mipui a chhunga awm zawng zawngte chu in chuan a delh ta chiam mai a. Chutichuan a dam laia a tihhlumte ai chuan a thihchilhte chu an tam zawk a.Tichuan a unaute leh a pa chhungte zawng zawng chu an lo chhuk a, an la a, an zawn chho a, Zora leh Estaol inkara a pa Manoa phumna hmunah an phum ta a. Tichuan kum sawmhnih Israel-hote chungah ro a rel a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan a unaute leh a pa chhungte zawng zawng chu an lo chhuk a, an la a, an zawn chho a, Zora leh Estaol inkara a pa Manoa phumna hmunah an phum ta a. Tichuan kum sawmhnih Israel-hote chungah ro a rel a ni.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-15.html>&larr;</a>&nbsp;&nbsp;<font class=titleType><b>Judges (16/21)</b></font>&nbsp;&nbsp;<a href=Simple-Judges-17.html>&rarr;</a>
</td></tr></table>


</body></html>
