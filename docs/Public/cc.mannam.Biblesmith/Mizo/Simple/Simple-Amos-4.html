<html><head><title>
Amos (4/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-3.html>&larr;</a>&nbsp;&nbsp;<font class=titleType><b>Amos (4/9)</b></font>&nbsp;&nbsp;<a href=Simple-Amos-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nangni samari tlanga cheng nuho, Basan sebawng chawm thau ang te u, retheite hnehchhiah a, tlachhamte nek a, pasalte hnena, Rawn la u la, i in ang u,'' titute u, he thu hi hre rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lalpa PATHIAN chuan ama thianghlimna chhalin chhia a chham a: Ngai teh u, thir kawmin a lak bo che u a, in zinga awm chhun nghakuaiin a lak bo ni che u a lo thleng ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, bang pawpahte in kal chhuak ang a, mitin ngil takin an kal ang; Harmon hmunah in paih ang, LALPA thu chuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bethel-ah chuan lo kal u la, bawhchhe rawh u; Gilgalah chuan lo kal u la, bawhchhiatna tipung rawh u; tin, inthawinate chu tuk tin rawn la u la, i sawma pakhatte chu ni thum dan zelah rawn la rawh u;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, dawidim telh lawmthu hrilh inthawina chu hlan u la, mahni duhzawng hlannate chu hril u la, puang rawh u: Aw Israel fate u, hei hi in duhzawng ta a ni si, lalpa PATHIAN chuan a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, kei pawhin in khawpui zawng zawngahte tamna leh in hmun zawng zawngahte tlakchhamna ka pe che u a: chuti pawhin ka hnenah in lo kir lo a, LALPA thu chhuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, buh lak hun tur thla thum a la nih laiin in chunga ruah sur tur pawh ka chelh a: khawpui pakhat chunga ka surtirin, khawpui dang chungah ka surtir lo va: hmun khat chungah a sur thin a, a sur lohna hmun chu a ro thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan, khawpui pahnih emaw, pathum emaw chu khawpui pakhatah tui in turin an vak a, a khawp lo va: chuti pawhin ka hnenah in lo kir lo, LALPA thu chhuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rona lal hmuarnain ka hrem che u a: in huante, in grep huante, in theipui kungte, in olive thingte zozai chu thingnget pangang chuan a ei zo vek tawh a ni a: chuti pawhin ka hnenah in lo kir lo, LALPA thu chhuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aigupta ram angin nangni zingah hripui ka tir a: khandaihin in tlangvalte chu ka that tawh a, in sakawrte ka hruai bo tawh a ni; tin in sipai hmun rimchhia chu in hnara nam khawpin ka awmtir a: chuti pawhin ka hnenah in lo kir lo, LALPA thu chhuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sadom leh Gomora khua chu pathianin a tihchim lai angin, in zingah mi pawhin ka hnenah in lo kir lo, LALPA thu chhuak chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin, Aw, Israel, i pathian tawk turin in peih rawh.Ngai teh, tlangte din chhuak a, thli siam a, mihring hnenah chuan a ngaihtuahna eng nge ni tih sawi chhuah sak a, zing chu tithim a, lei hmun sangte chiltu chu a hming LALPA, sipaihote Pathian chu a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai teh, tlangte din chhuak a, thli siam a, mihring hnenah chuan a ngaihtuahna eng nge ni tih sawi chhuah sak a, zing chu tithim a, lei hmun sangte chiltu chu a hming LALPA, sipaihote Pathian chu a ni si a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-3.html>&larr;</a>&nbsp;&nbsp;<font class=titleType><b>Amos (4/9)</b></font>&nbsp;&nbsp;<a href=Simple-Amos-5.html>&rarr;</a>
</td></tr></table>


</body></html>
