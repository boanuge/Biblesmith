<html><head><title>
Judges (7/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-6.html>&larr;</a>&nbsp;&nbsp;<font class=titleType><b>Judges (7/21)</b></font>&nbsp;&nbsp;<a href=Simple-Judges-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Jerubaala (chu mi chu Gideona a ni) leh a hnena mipui awm zawng zawngte chu zing takah an tho a, Harod lui bulah an inkulh a: tin, Midian-hote kulh chu an awmna hmar lampang More tlang bul ruamah a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA'n Gideona hnenah, "I hnena awmte kha Midian-hote an kuta ka pekna'n zawng an tam lutuk a, chutilozawng Israel-hoten, 'Keimahni kut ngeia inchhandam kan ni alawm,' tiin mi uankhum dah ang e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin ngai teh, mipuihote beng hriatah, 'Tupawh hlau leh khur apiang chu kir leh se la, Gilead tlang ata hi haw leh rawh se,' tiin puang rawh," a ti a. Tichuan mipuite chu sing hnih leh sanghnih an kir leh a; tin, singkhat an la awm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA'n Gideona hnenah, "Mite kha an la tam lutuk fo mai; luiah hruai thla la, chutah chuan keimah ka thliarsak ang che: heti hi a ni ang a, 'He mi hi chu i hnenah kal ve rawh se,' ka tih apiang chu, i hnenah kal se la; tin, 'He mi hi chu i hnenah kal ve suh se,' ka tih apiang chu kal suh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan mipuite chu luiah chuan a hruai thla a: tin, LALPA'n Gideona hnenah, " Ui anga a leia tui a liaha liak apiangte chu a hrangin dah zel langin; chutiang bawkin kuna thingthia tui dawt apiangte pawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, an kut phaha mi a liaha liakte chu mi zthum an ni a, mi dang zawng zawngte chu kuna thingthia tui dawt vek an ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan LALPA'n Gideona hnenah, "Mi zathum, a liaha liakate kha hmangin ka chhandam dawn che u a, Midian-hote hi i kutah ka pe dawn a ni: mipui zawng zawngte chu mahni hmun theuhvah haw vek rawh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan mipuite chuan ei turte leh an tawtawrawtte chu an keng a: tin, Israel mi zawng zawngte chu an puan in lamah a hawtir ta vek a, mi zathumte erawh chu a awmtir a: tin, Midan-ho kulh chu an hnuai ruamah chuan a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, chu m zanah chuan LALPA'n a hnenah, "Tho la, kulhah chuan zuk chhuk rawh khai; i kutah ka pe tawh e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Amaherawhchu zu chhuk i hlauh chuan, I chhiahhlawh Pura nen hian kulhah chuan zuk kal phawt u la;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>tichuan an thusawi i hria ang a; chu mi hnuah zawng i kut chu tihchakin a awm ang a, kulhah chuan i kal ngam tawh ang," a ti a. Chutichuan a chhiahhlawh Pura nen chuan kulha ral vengho tawntirh ber awmnaah chuan an zuk kal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Midian-hote leh Amalek-hote leh khawchhak fateho zawng zawng chu ruamah chuan khau ang maiin tam tak an lo awm hmur mai a; an sanghawngseite chu chhiar sen rual loh, an tam lam chu tuifinriat kama tiauvaivur zat zet an ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Gideona a zuk thlen chuan, ngai teh, mi pakhat hian a thianpa chu a mumang a lo hrilh a, a hnenah, "Ngai teh, mumang ka lo nei a, tin, ngai teh, barli chhang hlawm hi Midian-ho kulhah hian a lo lum a, puan inah hian alo lum lut a, a rawn tichim a, a tilet ling tawp a, puan in chu a per ta thlawp mai a," a tia .</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a thianpa chuan a chhang a, "Chu chu Israel mi, Joasa fapa Gideona ngunhnam anih mai chu: Pathianin Midan-ho leh sipaiho zawng zawng chu akutah a pe a nih chu," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chuti chu a ni a, Gideonan chu mumang leh a awmzia an inhrilhfiah chu a hriatin, Pathian a be ta a; tichuan Israel-hote kulh lamah chuan a kir leh a, 'Tho rawh u khai; LALPA'n Mididan sipaihote chu in kutah a pe tawh ani e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan mi zathumte chu pawl thumin a siam a, an vai chuan tawtawrawt leh bel ruak, a chhunga meichhe dah sa a pe theuh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ani chuan an hnenah, "Min en u la, ka tih angin ti ve zel ang che u: tin, ngai teh u, kulh tawntirh ber ka thlen veleh, ka tih ang zelin ti ve ang che u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kei leh ka hnena awm zawng zawngte hian tawtawrawt kan han ham veleh, kulh vela awm zawng zawngte pawhin tawtawrawt in ham vek bawk ang a, 'LALPA tan leh Gideona tan,' ti theuh vang che u," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Gideona leh a hnena awm mai zate chu zan ven laita, ralveng an inthlak hlim chhawn lai takin kulh tawntirh an zuk thleng a : tin, tawtawrawt chu an han ham a, an bel ken chu an tikeh sawm vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a pawl thum chuan tawtawrawt chu an ham a, an bel chu an tikeh a, an vei lamin meichher an keng a, an ding lamin tawtawrawt ham tur an keng a; tin, "LALPA leh Gideona ngunhnam," tiin an au dur dur a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, kulh velah mi tin, mahni dinhmun theuhvah chuan an ding vek a: tichuan sipaiho zawng zawng chu an tlan ta a; tin, an au chiam a, an tlanchhiattir ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, tawtawrawt zathum chu an ham a, tin, LALPA sipaiho zawng zawngte chu anmahni leh anmahni khandaihin a inbeihtir ta chiam a: tichuan sipaihote chu Zerera lampang Beth-sita thleng, Tabath kianga Abel-mehola ramri thlengin an tlanchhia a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Israel-ho chu Naphtali atang te, Aser atang te, Manase zawng zawng atangte chuan an pung khawm a, Midian-ho chu an um ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Gideonan Ephraim tlang ram zawng zawngah chuan, "Midian-ho hi rawn bei rawh u, Beth-bara thlengin luite hu lo lak khalh ang che u, Jordan lui nen," tiin mite a tlan veltir a. Chutichuan Ephraim-ho zawng zawng chu an pung khawm a, Beth-bara thlengin luite chu Jordan lui nen an lo lak khalh vek a.Tin, Midian lal pahnih Oreba leh Zeeba an man a; tin, Oreba chu Oreb lungpuiah an that a, tin, Zeeba chu Zeeb grep sawr khurah an that a, Midan-ho chu an um ta a; tichuan Oreba leh Zeeba lu chu Jordan lui rala Gideona hnenah an rawn la a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Midian lal pahnih Oreba leh Zeeba an man a; tin, Oreba chu Oreb lungpuiah an that a, tin, Zeeba chu Zeeb grep sawr khurah an that a, Midan-ho chu an um ta a; tichuan Oreba leh Zeeba lu chu Jordan lui rala Gideona hnenah an rawn la a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-6.html>&larr;</a>&nbsp;&nbsp;<font class=titleType><b>Judges (7/21)</b></font>&nbsp;&nbsp;<a href=Simple-Judges-8.html>&rarr;</a>
</td></tr></table>


</body></html>
