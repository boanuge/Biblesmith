<html><head><title>
2Samuel (3/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-2.html>&larr;</a>&nbsp;&nbsp;<font class=titleType><b>2Samuel (3/24)</b></font>&nbsp;&nbsp;<a href=Simple-2Samuel-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saula chhungte leh Davida chhungte chu rei tak an indo a; Davida chu a lo chak tial tial a, Saula chhungte erawh chu an chak lo tial tial a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan Hebron khuaah chuan fapate anei a: a fa hmasa ber chu Amnona, Jezreel mi Ahinoami laka mi ani a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>a dawttu chu Kileaba, Karmel mi Nabala nupi Abigaili laka mi a ni; tin, a pathumna chu Absaloma, Gesur lal Tamaia fanu Maaki fapa a ni a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, a palina chu Adonija, Jagithi fapa a ni a; a pangana chu Sephatia, Aitali fapa a ni a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, a parukna chu Ithreama, Davida nupui Ekli laka mi a ni a. Hengte hi Davida fa Hebron-a piangte chu an ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, Saula chhungte leh Davida chhungte an indo chhung chuan Abnera chu Saula chhungte zingah chuan a intichak deuh deu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Saula chuan hmei a nei a, a hming chu Rizpi a ni a, Aii fanu a ni. Tin, Is-bosetha chuan Abnera hnenah, "Engati nge ka pa hmeinu hnenah i ka;?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Is-bosetha thusawi chuan Abnera chu a tithinur ta hle mai a, "Juda-ho uicho lu mai em ka nih ni? Vawiin thlengin i pa Saula chhungte leh a unaute leh a thiante chungah ngilneihna ka tilang a, Davida kutah ka hlan lo chia; nimahsela nangin he hmeichhe chunga sualah hian mi puh ta mai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>, 10 Saula chhungte lak ata ram chu laksaka Israel leh Judate chungah Dan atanga Beer-seba thlenga Davida lalthutthleng tungding tura LALPA'n Davida hnena chhia a chham anga ka tih loh chuan Pathianin Abnera chu a tih tihin ti se la, chu aia nasa pawhin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>, 9 Saula chhungte lak ata ram chu laksaka Israel leh Judate chungah Dan atanga Beer-seba thlenga Davida lalthutthleng tungding tura LALPA'n Davida hnena chhia a chham anga ka tih loh chuan Pathianin Abnera chu a tih tihin ti se la, chu aia nasa pawhin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Abnera chu a hlauh avangin a chhan reng reng a chhang ngam ta lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Abnera chuan a aiah Davida hnenah, "He ram hi tu ta nge ni?" tiin mi a tir a; tin, "Ka hnenah thu thlung rawh, tichuan ngai teh, Israel mi zawng zawngte i hnen lam tang turin ka kut chu i lamah a tang ang," tiin a sawi bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan, "Aw le; i hnenah chuan thu ka thlung ang e; amaherawhchu i lakah thil pakhat ka phut dawn a ni, chu chu hei hi a ni, mi hmu tura i lo kal hunah Saula fanu Mikali i rawn hruai phawt loh chuan ka hmel i hmu thei lo ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan Saula fapa Is-bosetha hnenah chuan, "Philistia mite serh vun zakhata ka lei ka nupui Mikali chu mi rawn pe rawh," tiin mi a tir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Is-bosetha chuan mi a tir a, a pasal Laisa fapa Paltiela ngei hnen ata chu an hruai ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a pasal chu ahnenah a kal a, tap chung zelin a kal a, Bahurim thlengin a zui a. Chutichuan Abneran a hnenah, "Kal rawh, kir leh rawh," a ti a; tin, a kir leh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Abnera chuan Israel mite upaho chu a bia a, "Tun hma khan Davida chu in lakah in duh thin a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>tunah hian siam rawh u khai; LALPA'n Davida chungchang thua chuan, "Ka chhiahhlawh Davida kutin ka mi Israelte chu Philistia mite kut ata leh an hmelmate zawng zawng kut ata ka chhanchhuak ang,' tiin a sawi e," tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, Abnera chuan Benjamin mite beng hriatah a sawi bawk a; tin, Abnera chu Israel mite leh Benjamin chhung zawng zawngten tha an tih ang apiang Hebron-a Davida benghriatah sawi turin a kal bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Abnera chu Hebron-a Davida hnenah mi sawmhnih nen an kal a. Tin, Davida chuan Abnera leh a hnena mi sawmhnihte tan ruai a theh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abnera chuan Davida hnenah, "Ka tho ang a, i hnena thu an thlun theihna'n leh i duh thusam ang taka ro i rel theihna'n Israel mite zawng zawng ka lalpa hnena kaikhawm turin ka kal tang e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ngai teh, Davida mite leh Joaba rammu chu an lo haw a, rallak sum tam tak an rawn hawn a; nimahsela Abnera chu Hebron-a Davida hnena chuan a lo awm tawh lo; a lo kaltir tawh si a, ani pawh thlamuang takin a kal ta a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Joaba leh a hnena mipui zawng zawng an lo thlen chuan, "Nera fapa Abnera chu lal hnenah a lo kal a, ani chuan a kaltir leh ta a, thlamuang takin a kal ta," tiin Joaba chu an hrilh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Joaba chu lal hnena a kal a, "I thil lo tih hi engtizia nge ni lle? Ngai teh, Abnera chu i hnenah a lo kal a, engati nge i kal botir a, a kal tawh daih mai le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nera fapa Abnera chu i hria a, nangmah tihder turin, i chhuak lam leh i lut lam leh i thiltih apiang hriat tumin a lo kal a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Davida hnen ata Joaba a lo chhuah chuan Abnera um turin mi a ti ra, Sira tuichunchhuah atangin an rawn hruai kir a; nimahsela Davida chuan a hre lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Abneran Hebron a lo thlen chuan Joaba chuan kulh kawngkharah biak ruk turin a hruai hrang a, a unau Asahela thisen chuak thungrulhna'n a puma a vit hlum ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, nakina Davida'n a han hriat chan, "Nera fapa Abnera thisen chhuah thuah hian kei leh ka ram chu LALPA mithmuhin kan thiang kumkhua ang a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Joaba lu chunga tla se la, a pa chhungte zawng zawng chungah nen; Joaba chhungte zingah chuan thi pur emaw, phar emaw, tiang rinchhana awm mi emaw, khandaiha thi emaw, tam emaw lo awm loin awm suh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan an unaupa Asahela chu Gibeon-a indonaah an thah avangin Joaba leha unau Abisaia chuan Abnera chu an that ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>in, Davida chuan Joaba le a hnena mipui zawng zawngte hnenah chuan, "In puante chu pawtthler u la, saiip puan sin u la, Abnera chu sun rawh u," a ti a. Tin, Davida chuan hlang chu a zui a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>TinAbnera chu Hebron-ah chuan an phum a: lal chuan a awm a chhuah a, Abnera thlanah chuan a tap ta a; mipui zawng zawng pawh an tap a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan Abnera chu a tah a, "Abnera chu mi a thihin a thi dawn em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>I kut chu phuar ani lo a, i ke chu kawl bun ani hek lo, Mi suaksual fate hmaa mi a tlu anga i tluk tak mai le?" a ti a. Tin, mi zawng zawng chuan an tah leh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan chhun a la nih laiin Davida chu chaw eitir turin mi zawng zawng chu an lo kal a; nimahsela Davida chuan, "Ni tlak hmaa chaw emaw, thil dang emaw pawh a eia ka ei hlek chuan Pathianin a tih tihin mi ti rawh se: chu aia nasa pawhin" tiin chhia a chham a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu chu mi zawng zawngin an hriatin an lawm em em a: lal thiltih apiang chuan mipui zawng zawngte chu a tilawm zel a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan mipui zawng zawng leh Israel mi zawng zawng chuan chu mi ni chuan Nera fapa Abnera thah chu lal thu ani lo tih an lo hre ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan a mite hnenah chuan, "Vawiin hian Israel mi lian, mi ropui tak a thi tih in hre na nge?Lal atana hriak thih ni mah i la, vawiinah hian ka chak lo a ni; tin, he'ng mi, Zeruia fapate hi ka tan tuar an har lutuk a ni: LALPA'n thil tha lo titua chu a sualzia ang zelin thungrul rawh se," a ti a .</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal atana hriak thih ni mah i la, vawiinah hian ka chak lo a ni; tin, he'ng mi, Zeruia fapate hi ka tan tuar an har lutuk a ni: LALPA'n thil tha lo titua chu a sualzia ang zelin thungrul rawh se," a ti a .</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-2.html>&larr;</a>&nbsp;&nbsp;<font class=titleType><b>2Samuel (3/24)</b></font>&nbsp;&nbsp;<a href=Simple-2Samuel-4.html>&rarr;</a>
</td></tr></table>


</body></html>
