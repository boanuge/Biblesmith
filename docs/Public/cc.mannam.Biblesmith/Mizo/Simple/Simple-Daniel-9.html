<html><head><title>
Daniel (9/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-8.html>&larr;</a>&nbsp;&nbsp;<font class=titleType><b>Daniel (9/12)</b></font>&nbsp;&nbsp;<a href=Simple-Daniel-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ahasuera fapa, Daria, Media chia mi, Kaldai ram chunga lala siam kum khatna,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>a rorel kum khatnaah chuan, kei Daniela hian lehkhabuahte chuan, zawlnei Jeremia hnena LALPA thu lo thleng, Jerusalem chhiatna hlen a tiam hun chhung kum zat chu ka lo hre thiam ta a, kum sawmsarih chu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chaw ngheiin , saiip puan te, vaivut te nen tawngtaina leh dilna zawngin LALPA pathian lam chu ka hawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA ka pathian hnenah chuan ka tawngtai a, ka in puang a, Aw lalpa, Pathian ropui tak leh tihawm tak, amah hmangaiha, a thupekte zawm thintu hnena thuthlung leh zahngaihna nei thintu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>I thupek leh rorelnate laka kal pengin kan sual ta a, dik lo tak leh suaksual takin kan ti ta a, kan hel ta:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>i chhiahhlawh kan lalte, hotute leh pate leh ram mipui zawng zawngte hnena i</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalpa, felna chu i chan a ni a, keini chan erawh chu zahna mai a ni, tun lai ang hian; Judaia mite, jerusalema cheng te, Israel ho zawng zawng lam hnaia mi leh lam hlaa mi, an bawhchhiatnate avanga ram tina i hnawh darhte lah chuti bawk.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalpa, i chunga kan lo sual tak avangin keini chan zawng zahna mai a ni, kan lal te, kan hotute, kan pate chan pawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zahngaihna leh ngaihdamna chu Lalpa kan pathian chuan a nei, a chungah hel ta mah i la;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>a chhiahhlawh zawlneite hmanga kan hmaa a dah, a dante zawmin LALPA kan pathian aw chu ka awih hek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>A ni, Israel ho zawng zawngin i aw awihlo tura kal pengin i dan an bawhchhe ta a ni. Chuvang chuan anchhia chu ka chungah leihin a awm ta a, Pathian chhiahhlawh Mosia dana ziak chhecham thu nen; a chungah kan sual ta si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a thu kan chunga a sawi leh kan roreltu. ro min reltute chunga a sawi kha kan chunga thil tha lo nasa tak thlentirin a tikim ta a: Jerusalem chunga tih tak ang chu van hnuai pum puiah pawh tihin a awm ngai lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mosia dana ziak angin he'ng thil tha lo zawng zawngte hi kan chungah a lo thleng a ni: mahse kan khawlohnate chu kan hawisana i thudik hriat thiamna te kan neih nan LALPA kan pathian lungawina chu kan zawng si lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin, LALPA chuan thil tha lo chu a en reng a, kan chungah a rawn thlentir ta a ni: LALPA kan pathian chu a thil tih atih zawng zawngah hian a fel si a, a aw kan awih ta lo a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, tunah hian, aw Lalpa kan Pahtian, Aigupta ram ata kut chaka mite hruai chhuaktu leh hmingthanna tun thlenga hmingthatna insiamtu, kan sual ta a, suaksual takin kan ti ta e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalpa, ka ngen a che, i felna zawng zawng avangin i thinurna leh i thinrimna chu i khawpui Jerusalem, i tlang thianghlim atang chuan kir se la; kan sual te avang leh kan pate khawlohna avangin Jerusalem leh i mite hi kan vel a mi zawng zawngte zingah sawichhiat a lo ni ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin aw kan Pathian, tunah hian i chhiahhlawh tawngtaina leh dilnate hi ngaithla la, Lalpa avangin i hmun thianghlim ram tawh chungah chuan i hmel tieng ang che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw ka Pathian, i beng dawh la, ngaithla teh; i mit meng la, kan tiau dante leh khawpui i hming vuaha awm hi en teh: kan dilnate chu kan felnate avangin i hmaah kan hlan a ni si lo a, i zahngaihna ropui tak avangin a ni zawk e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw lalpa, ngaithla teh; aw lalpa, ngaidam rawh; aw Lalpa ngaithla la, thak ang che; Aw ka Pathian, nangmah avang ngeiin i khawpui leh i mite u hming vuaha an awm avangin, tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, keima sual leh ka mi Israelte sual thupha chawia,tawngtaia, thu sawia, LALPA ka pathian hmaa ka Pathian tlang thianghlim atana ka dilna ka hlan lai mekin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>a ni, tawngtaia ka tawng lai ngei chuan, mi Gabriela, atira inlarnaa ka hmuh khan, tlai lam thilhlan hun lai angah hian chak taka thlawkin mi rawn pan a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin hriatthiamna mi neihtir a, mi bia a, ka hnenah, Aw Daniel, hriat thiamna fing tak neihtir tur chein ka lo chhuak a nih hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>I dil tirhah khan thupek a chhuak tawh a, hrilh tur chein ka lo kal a ni; duhawm tak i ni si a; chuvang chuan thil chu ngaihtuah la, inlarna chu hre thiam rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bawhchhiatna tikin tur te, sualna titawp tur te khawlohna thianfai tur te, hmun thiannghlim ber chu hriak thih tur tein i mite leh i khawpui thianghlim tan hapta sawmsarih ruat a ni e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin, Jerusalem tung ding leh sa tha tura thupek a chhuah atanga hriakthiha, lal a lo awm thlengin hapta sarih a ni ang, tih hre fiah thiam ang che: tin, hapta sawmruk leh pahnih hnuah chuan hriakthiha chu tihbo a ni ang a,a tawpna thleng pawhin indona a awm ang, chhiatnate chu a inruat sa a ni.Tin, hapta khat atan mi tamtak hnenah thuthlung nghet tak a siam ang a; tin, hapta chanveah chuan inthawinate leh thilhlante a tibang ang; tin, titiautu chu tenawmna thla chunga chuangin a lo kal ang a; tin tawpna, lo thleng ngei tura ruatsa thleng chuan thinurna chu titiautu chungah chuan leih buak a ni ang, a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, hapta khat atan mi tamtak hnenah thuthlung nghet tak a siam ang a; tin, hapta chanveah chuan inthawinate leh thilhlante a tibang ang; tin, titiautu chu tenawmna thla chunga chuangin a lo kal ang a; tin tawpna, lo thleng ngei tura ruatsa thleng chuan thinurna chu titiautu chungah chuan leih buak a ni ang, a ti a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-8.html>&larr;</a>&nbsp;&nbsp;<font class=titleType><b>Daniel (9/12)</b></font>&nbsp;&nbsp;<a href=Simple-Daniel-10.html>&rarr;</a>
</td></tr></table>


</body></html>
