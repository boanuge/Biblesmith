<html><head><title>
Jeremiah (35/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-34.html>&larr;</a>&nbsp;&nbsp;<font class=titleType><b>Jeremiah (35/52)</b></font>&nbsp;&nbsp;<a href=Simple-Jeremiah-36.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juda lal Josia fapa Jehoiakima lal laia LALPA hnen ta Jeremia hnena thu lo thleng chuan;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Rebeka chhungte hnenah kalin va bia la, LALPA ina pindan pakhatah hruai lut la, uain in tur pe rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Habazinia fapa, Jeremia fapa, Jaazania leh a unaute, a fapa zawng zawngte, Rekaba chhungte zawng zawng nen ka hruai a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, Pathian mi Igdalia fapa Hanana fate pindan, LALPA inah chuan ka hruai lut a; chu pindan chu hotute pindan bul kawngka vengtu Salluma fapa Maaseia pindan chunga awm a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, Rekaba thlahte paho hmaah chuan berhbute, note uaina khat ka hung a, an hnenah, "Uain hi in rawh u" ka ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anni erawh chuan, "Uain chu ka in tawp lo ang; kan thlatu Rabaka fapa Jonadaba chuan 'Nangmahni leh in thlahte pawhin kumkhuain uain in in tur a ni lo;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>inte in sain thlai chi in tuhin, grep huante in siamin in nei tur a ni hek lo: in dam chhungniahte chuan puaninahte in cheng zawk tur a ni, in awmna ramah chuan in dam rei theihna'n' tiin thu min pe a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan kan thlahtu Rekaba fapa Jonadaban awkaa thu min chah zawng zawng, kan dam chhunga kei mahni leh kan nupuite, kan fapate leh kan fanutein uain in loh tur te,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>kan chenna in sak lo tur te, grep huan emaw lo emaw thlai chi emaw neih loh tur chenin kan zawm a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>puaninahte chuan kan cheng zawk a, kan thlahtu Jonadaba thupek zawng zawng chu awihin kan zawm vek a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a lo ni a, Babulon lal Nebukadnezzaran ram a rawn beih lai khan keini chuan, 'Hawh u, Kaldai sipai rualte leh Suria sipai rualte hlau avangin Jerusalemah i kal ang u,' kan ti a, tichuan Jerusalemah hian kan lo cheng ta mai a ni," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA thu chu Jeremia hnenah a lo thleng leh a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Israel Pathian, Sipaihote LALPA chuan heti hian a ti: Juda rama mite leh Jerusalema mi chengte hnenah va sawi la, ka thute ngaithla turin zirtirna chu an dawngsawng lo ang maw? Tih hi LALPA thu chhuak a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rebeka fapa Jonadaba thu, a fapa hnena a pek, uain in loh tur chu an zawm a, vawiin thlengin engmah an in lo a, an thlahtu thupek chu an zawm em em a ni: kei erawh chuan zing tak ata thoin in hnenah thu sawi a, mi ngai thla lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka rawngbawltu zawlneite chu zing tak taka thoin in hnenah ka tir a, mi tin, in awmdan sual atangin lo kir vek u la, inthiltihte chu siam tha u la, pathhian dangte chu an rawngbawl turin zui suh u la; tin, nangni leh in thlahtute hnena ram ka pekah chuan in cheng ang tiin; mahse in beng in dawh lo a, mi ngaithla hek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rekaba fapa Jonadaba thlate chuan an thlahtu thupek an zawm a, he mite erawh hi chuan mi ngai thla si lo a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin LALPA Israel Pathian, Sipaihote Pathian chuan heti hian a ti: Ngai rawh u, Juda leh Jerusalema cheng zawng zawngte chungah chuan thil tha lo an chunga lo thleng tur ka sawi chhuah tawhte kha ka rawn thlen ang: an hnena thu ka sawi a, an ngaithla si lo a, anmahni ka auh leh mi chhang hek lo" tiin.Tin, Jeremia chuan Rekaba thlahte hnenah, "Siapihote LALPA, Israel Pathian chuan heti hian a ti: In thlahtu Jonadaba thupek in zawm a, a thuchhuak zawng zawng in zawm a, a thupek zawng zawng ang zela in tih avangin Rekaba fapa Jonadaba chuan kumkhuain ka hmaa ding tur mi a hmai lo ang," tiin Sipaihote LALPA, Israel Pathian chuan a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Jeremia chuan Rekaba thlahte hnenah, "Siapihote LALPA, Israel Pathian chuan heti hian a ti: In thlahtu Jonadaba thupek in zawm a, a thuchhuak zawng zawng in zawm a, a thupek zawng zawng ang zela in tih avangin Rekaba fapa Jonadaba chuan kumkhuain ka hmaa ding tur mi a hmai lo ang," tiin Sipaihote LALPA, Israel Pathian chuan a ti.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-34.html>&larr;</a>&nbsp;&nbsp;<font class=titleType><b>Jeremiah (35/52)</b></font>&nbsp;&nbsp;<a href=Simple-Jeremiah-36.html>&rarr;</a>
</td></tr></table>


</body></html>
