<html><head><title>
Daniel (7/12)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-6.html>&larr;</a>&nbsp;&nbsp;<font class=titleType><b>Daniel (7/12)</b></font>&nbsp;&nbsp;<a href=Simple-Daniel-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Babulon lal Belsazzara kumkhat naah chuan Dnielan mumang a neiin a khum laizawla a lua inlarnate chu a hmu a: tichuan a mumang chu a ziak a, a tlangpui in a sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Daniela chuan a sawi a: Zanah inlarnaah chuan hmuh ka nei a, ngaiteh kawlkil lia thli hi tupui ropui tak chungah a lo tleh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, tuipuiah chuan sa ropui tak tak pali, in ang lo tak tak hi an lo chhuak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>A pakhat na chu sakeibaknei ang a ni a, mupui thla a nei a: a thla te chu thlawn a nih a, lei ata chawikan a nih a, mihring anga ke pahniha ding tura siam a niha, mihring thinlung pek a nih ka en reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ngaiteh, sa dang, a pahnihna chu savawm ang a ni a, a khing leh lamin a ding a, a kaah chuan nakruh pathum a awm a, a seh kawh a, a hnenah chuan, Tho la, tisa ei teuh rawh, tiin an hrilha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chumi hnuah chuan ka en a, ngai teh, a dang, keite ang, a hnunga sava thla pali nei a lo awm a, chu sa chuan lu pali pawh a nei a, tin, a hnenah chuan rorelna pek a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chumi hnuah chuan, zan inlarnaahte chuan, ngai teh, sa palina tihbaiawm leh hlauhawm tak, chak tak mai ka hmu a; thir ha ropui tak a nei a; a ei buan buan a,a pawt sawm a, a bang nawite chu a ke in a rapbet a: a hmaa sa dangte lakah kha chuan danglam tak a ni; ki sawm a nei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kite chu ka ngaihtuah a, tin, ngai teh, an zing atang chuan ki dang pakhat te tak te a lo chawr chhuak a; a hmaah chuan ki hmasa pathum te chu a bul retah an thlawn ta a : tin, ngai teh, he ki ah hian mitte, mihring mit ang mai hi a awm a, tin , ka pawh a awm a, thil nasa takte a sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lalthutthlengte an han hun chhuaha, mi pakhat, Hmakhawsanga a thut thlengin ka en reng a; a silhfente chu vur anga var a ni a, a sam chu sahmul thianghlim tak ang a ni: a lalthutthleng chu meialh a ni a, chu mi tawlailir chu mei kang ang a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>A hma atang chuan mei lui a lo chhuakin a luanga: a sanga sangin rawng an bawlsak a, a hmaah chuan sing hmun sing an ding a: rorelna a lo awm ta a, lehkhabute chu keu a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chumi lai chuan ki in nasa tak a sawi thawm avang chuan, ka han en a, sa chu tihhluma, a taksa tihchhiata, meia hal tura pek a nih thlengin ka en reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, sa dang te thu kha chu, an rorelna laksakin an awm a, an nunna erawh chu hunbi khat leh hun khat chhung atan zuah a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Zan inlarnaahte chuan, ngaiteh, van chhumte nena lo kal, mi pakhat, mihring fapa ang hi ka hmu a, Hmakhawsanga hnenah chuan a lo kal a, a hmaah chuan ani chu an rawn hruai hnai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, rorelna te, ropuina te, ramte a hnena pek a ni a, mi tinte, hnam tinte leh tawng tinte zawng zawng chuan a rawng an bawlna'n: a rorelna chu rorelna hlun, ral ngailo tur a ni a, a ram chu tihchhiat rual a ni lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kei Daniela hi, ka taksa chhungah hian ka rilru a lungngai a, ka lu-a inlarnate chuan mi tibuai a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>A lo dingte z nga pakhat chu ka han hnaih a, he'ng zawng zawng chungchanga thutak chu ka zawt a. Chitichuan min hrilh a, a thil hrilhfiahnate pawh chu mi hriattir ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Heng sa ropui tak tak palite hi, lal pali lei ata lo chhuak turte chu an ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mahse chungnungbera mi thianghlimte chuan ram chu an chang ang a, kumkhuain kumkhaw tlaitluanin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan sa palina, a dangte laka danglam bik tak, tihbaiawm tak, a hate thir nia, a tinte dar nia, ei buan buana, paawt sawma, a bang nawi a ke hnuaia rap bettu chungchangah chuan thutak hriat ka chak ta a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>a lu-a ki sawm leh ki dang lo chhuaka, a hmaa pathum tlu ta chungchang te; kha ki, mitte neia, a lan dan pawh a thiante aia ropui bik tak te nen khan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ka en reng a, chu ki ngei chuan mi thianghlimte chu a do a, a hneh a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmakhawsanga a lo kala, rorelna chu Chungnungbera mi thianghlimte hnenah pek a niha, mi thianghlimte chuan ram an chan hun lo thlen hma loh chuan a hneh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hetiang hian a ti a: sa palina chu lei chung ram palina, ramdang zawng zawng laka danglam bik, lei pumpui ei buan buana, chila, pawtsawm tur chu a ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ki sawmte thu chu, hemi ram ata hi lal sawm an lo chhuak dawn a ni: tin, an hnuah chuan pakhat a lo chhuak anga, a hmaa mi te lakah chuan a danglam ang a, lal pathumte chu a ti tlu ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chungnungbera kalhin thu a sawi ang a, chungnungbera mi thianghlimte a ti chau vang: hunte leh dan chu tih danglam a tum ang a, hun khat leh hunte leh hun chanve chhung chu a kuta pek an ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mahse rorelna a lo awm ang a, a thuneihna chu tihrala tihchhiat hlen turin an la bo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ram leh rorelna leh van pumpui hnuaia ramte ropuina chu Chungnungbera mi thianghlimte hnenah chuan pek a ni ang: a ram chu ram hlun a ni a, awp ram zawng zawng in a rawng an bawl ang a, amah an awih ang.Hei hi thil tawpna chu a ni. Kei Daniela hi ka ngaihtuahna te chuan mi tibuai a, ka hmel a dang a; mahse ka rilruin thu chu ka vawng reng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hei hi thil tawpna chu a ni. Kei Daniela hi ka ngaihtuahna te chuan mi tibuai a, ka hmel a dang a; mahse ka rilruin thu chu ka vawng reng a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-6.html>&larr;</a>&nbsp;&nbsp;<font class=titleType><b>Daniel (7/12)</b></font>&nbsp;&nbsp;<a href=Simple-Daniel-8.html>&rarr;</a>
</td></tr></table>


</body></html>
