<html><head><title>
Genesis (27/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-26.html>&larr;</a>&nbsp;&nbsp;<font class=titleType><b>Genesis (27/50)</b></font>&nbsp;&nbsp;<a href=Simple-Genesis-28.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni a, Isaaka chu a lo tar a, khaw hmu thei lo khawpa a mit a lo thim hnu chuan a fapa upa zawk Esauva chu a ko a, a hnenah, "Ka fapa," a ti a: tin, ani chuan a hnenah, "Heta hi ka awm," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan, "Ngai teh, ka tar tawh em a, ka thih ni tur ka hre si lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan tunah hian khawngaih takin i hriamhrei, i thal bawm leh i thal ngul kha keng la, va ramchhuak la, sakhi mi va kahsak rawh:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, ka thih hmaa mal ka sawmsakna tur chein ka duhzawng takin chawhmeh tui takah mi siamsak la, ka ei turin ka hnenah rawn la rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Isaakan a fapa Esauva a biak lai chu Rebeki chuan a lo hria a. Tin, Esauva chu sakhi kapa rawn hawn turin ramah chuan a kal ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Rebeki chuan a fapa Jakoba hnenah, "Ngai teh, i pa chuan i u Esauva hnenah,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>'Sakhi mi rawn lak la, ka eia, ka thih hmain LALPA hmaah mal ka sawmsakna tur chein chawhmeh tui takah mi siam rawh,' tia a sawi ka hria.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan ka fapa, tunah hian thu ka pek che ang zelin ka thu zawm ang che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ran rual zingah va kal la, chuta ta chu kel no pahnih tha tak mi va lak rawh; tichuan chu mi chu a duhzawng takin i pa tan chawhmeh tui takah ka lo siam ang e:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, a thih hmaa mal a sawmsakna tur chein, a ei turin i pa hnenah i va kalpui tur a ni," tiin a sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jakoba chuan a nu Rebeki hnenah, "Ngai teh, ka u Esauva chu mi hmul tak a ni a, kei zawng mi mam tak ka ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka pa chuan mi lo dap vel mahna, tichuan ama ngaihin bumtu ang ka lo ni ang a, malsawm ahnekin anchhia indawntir mai ka ni ang a sin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a nu chuan a hnenah, "Ka fapa, i anchhe dawn tur chu ka chungah awm rawh se: ka thu zawm la, mi va lak mai rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a kal a, a va la a, a nu hnenah a rawn kalpui a: tichuan a nu chuan a pa duhzawng takin chawhmeh tui takah a siam a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Rebeki chuan a fapa upa zawk Esauva silhfen tha tak, ina a hnena awm chu a la a, a fapa naupang zawk Jakoba chu a thuam a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, kel no vunte pawh chu a kutah leh a nghawng mam laiah chuan a bel bawk a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>tin, chawhmeh tui tak leh chhang a siamte chu a fapa Jakoba kutah a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ani chu a pa hnenah a kal a, "Ka pa," a ti a: tin, ani chuan, "Heta hi ka awm; ka fapa, tu zawk nge i nih?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Jakoba chuan a pa hnenah, "I fapa upa zawk Esauva ka ni; mi tirh ang khan, ka ti zo ta a: khawngaih takin tho la, mal mi sawmsakna turin thu la, ka sakhi sa hi ei rawh le," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Isaaka chuan a fapa hnenahh, "Ka fapa, eng tizia nge i va rawn hmu hma teh thut ve le?" a ti a. Tin, ani chuan, "LALPA i Pathian chuan mi hlawhtlintir avang a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Isaaka chuan Jakoba hnenah, "Ka fapa, khawngaih takin lo hnai teh khai, ka lo dap vel teh ang che, ka fapa Esauva i ni meuh na emaw," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Jakoba chuan a pa Isaaka chu a va hnaih a; tin, ani chuan a lo dap vel a, "A aw chu Jakoba aw a ni si a, a kutte erawh chu Esauva kut a ni si," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan a u Esauva kut angin a kut a hmul avangin amah chu a hre loa: chutichuan mal a sawm ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, "Ka fapa Esauva ngei i ni maw? A ti a. Tin, ani chuan, "Ni e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan, "Mi han lak hnaih rawh, tichuan mal ka sawmsakna tur chein ka fapa sakhi sa chu ka lo ei ang e," a ti a. Tin, a rawn la hnai a, a ei ta a: uain pawh a laksak a, a in bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a pa Isaaka chuan a hnenah, "Ka fapa, lo hnai la, mi fawp rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a va hnaih a, a fawp a: tin, ani chuan a silhfen rim chu a hria a, mal a sawmsak a, "Ngai teh, ka fapa rim hi LALPA malsawm ram rim ang a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Pathianin van daifim leh Lei thatna leh, Buh tam tak leh uain tam tak pe che rawh se:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hnam hrang hrangten i rawng bawl se la, Chi hrang hrangten chibai buk che rawh se: i unaute chungah lalah awm langin; i nu faten chibai buk che rawh se: Anchhe lawhtu apiang che chu anchhe lawhin awm se la, Malsawmtu apiang che chu malsawmin awm rawh se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, Isaakan Jakoba mal a sawm zawh veleh Jakoba chu a pa Isaaka hnen ata a chhuak hman chauh a, a u Esauva chu a sa pel a lo hawng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani pawh chuan chawhmeh tui takah a siam a, a pa hnenah a rawn la ve a; tin, a pa hnenah chuan, "Ka pa, tho la, mal mi sawmsakna turin i fapaa sakhi sa hi ei rawh le," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a pa Isaaka chuan a hnenah, "Tunge i nih?" a ti a. Tin, ani chuan, "I fapa, i fapa upa zawk, Esauva ka ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Isaaka chu nasa takin a khur chiam a, "Sakhi kapa ka hnena a sa rawn laa, i lo thlen hmaa ka ei zawh veka, mal ka sawm taka kha tu nge ni le? A ni, amah chu malsawmin a awm tawh tho tho ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Esauva chuan a pa thusawi chu a hriatin nasa tak leh lungchhe takin a tap ta rawih a, a pa hnenah chuan "Aw ka pa, kei hi, kei pawh hi mal mi sawm ve lul rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan, "I nau chuan mi rawn bum a, i malsawmna chu a laksak ta che a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ani chuan, "A hmingah Jakoba an vuah dik hle lo em ni? Hei vawi hnih mi lan tak hi: ka fa tir nihna chu mi laksak a; tin, ngai teh, tunah hian ka malsawmna mi laksak leh tak hi," a ti a. Tin, amah vekin, "Malsawmna mi la zuahsak lo'm ni? a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Isaaka chuan a chhang a, Esauva hnenah, "Ngai teh, amah chu i lalah ka siam a, a unau zawng zawngte pawh a chhiahhlawh atan ka pe vek a; buh leh uainin ka chawm ta bawk a: ka fapa, nang atan eng nge ka tihsak ang che le?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Esauva chuan a pa hnenah, "Ka pa, malsawmna pakhat chauh em ni i neih? Aw ka pa, kei hi, kei pawh hi mal mi sawm ve lul rawh," a ti a. Tin, Esauva chu ring takin a tap ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>39.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a pa Isaaka chuan a chhang a, a hnenah, "Ngai teh, i awmna tur chu lei thatna hlatah leh, Chung lam ata van daifim hlatah a ni, a awm dawn ni;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>40.&nbsp;</font></td><td width=10 bgcolor=#F9FFFF></td><td valign=top align=left><font class=textType>I khandaihin a ni, i nun dawn ni, i nau rawng pawh i bawl dawn a ni; Tin, heti hi a ni ang a, i tal chhuah hunah chuan, A nghawngkawl chu i nghawng ata i thing thla tawh ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>41.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a pain mal a sawmsakna avang chuan Esauva chuan Jakoba a haw ta a: tin, Esauva chuan a rilruin, "Ka pa sun ni tur chu a hnai tawh a, chu mi hunah chuan ka nau Jakoba chu ka that mai ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>42.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, a fapa upa zawk Esauva thu sawi chu Rebeki an hrilh a; tichuan mi a tir a, a fapa naupang zawk Jakoba chu a ko a, a hnenah, "Ngai teh, i u Esauva chuan i chungchang thuah, nangmah tihhlum tumin a inhnem a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>43.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan ka fapa tunah ka thu hi awih rawh, tho la, Haran khuaa ka nuta Labana hnenah tlan bo rawh;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>44.&nbsp;</font></td><td width=10 bgcolor=#FFFFFF></td><td valign=top align=left><font class=textType>i u thinrimna hi a reh hma loh chuan a hnenah ni engemaw zat lai va awm rih rawh;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>45.&nbsp;</font></td><td width=10 bgcolor=#FFFFFF></td><td valign=top align=left><font class=textType>i u thinurna hi i chunga a reh a, a chunga i thiltih hi a theihnghilh hunah chuan mi ka tir ang a, chuta ta chu ka rawn hruai chhuahtir ang che: eng atan nge ni khatah in pahnihin ka chan ang che u?" a ti a.Tin, Rebeki chuan Isaaka hnenah, "Hetha fanute avang hian nun hi ka ning em mai: Jakoba hian he mi ram nula, he'ng ang Hetha fanuteho zinga mi hi nupui a neih leh ve lek phei chuan ka tan nun hi eng nge sawt ang?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>46.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Rebeki chuan Isaaka hnenah, "Hetha fanute avang hian nun hi ka ning em mai: Jakoba hian he mi ram nula, he'ng ang Hetha fanuteho zinga mi hi nupui a neih leh ve lek phei chuan ka tan nun hi eng nge sawt ang?" a ti a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-26.html>&larr;</a>&nbsp;&nbsp;<font class=titleType><b>Genesis (27/50)</b></font>&nbsp;&nbsp;<a href=Simple-Genesis-28.html>&rarr;</a>
</td></tr></table>


</body></html>
