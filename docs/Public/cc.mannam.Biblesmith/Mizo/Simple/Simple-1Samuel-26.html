<html><head><title>
1Samuel (26/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-25.html>&larr;</a>&nbsp;&nbsp;<font class=titleType><b>1Samuel (26/31)</b></font>&nbsp;&nbsp;<a href=Simple-1Samuel-27.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Ziph-ho chu Gibea-ah Saula hnenah an kal a, "Davida chu thlaler dep Hakila tlangah chuan a biru a ni lo'm ni?" tiin an va sawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Saula chu a to a, Ziph thlalerah Davida zawng turin a zuk kal ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Saula chuan thlaler dep, kawng lakah Hakila tlangah chuan tanhmun a khuar a. Davida erawh chu thlalerah chuan a awm reng a; tin, Saula chu amah zawngin thlalerah a lo kal tih a hria a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin Davida chuan enthlatute a tir a, Saula chu a lo kal tak tak a ni ti a hre chiang ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Davida chu a tho a, Saula thanhmun khuarnaah chuan a kal a: tin, Davida chuan Saula leh a sipai hotu, Nera fapa Abnera mutna chu a hmu a: Saula chu tawlailir hual chungah chuan a mu a, a velin mite chuan awmhmun an rem a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Davida chuan Hit mi Ahimeleka le Joaba nau Zeruia fapa Abisaia hnenah, "Saula tanhmunah chuan tu nge ka hnenah kal ve ang," tiin a sawi a. Tin, Abisaia chuan, "Keimah i hnenah chuan ka zuk kal ve ang e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Davida leh Abisaia hu mipuiho awmnaah zanah chuan an kal a: tin, ngai teh, Saula chu tawlailir hual chungah chuan a lo mu a, a lu lamah chuan a fei chu leiah a vit bur a: tin, Abnera leh mite chu a velah chuan an lo mu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichahun Abisaia chuan Davida hnenah, "Vawiinah hian Pathianin i hmelma chu i kutah a pe a ni hi; chuvangin fei hian vawi khatah leiah hian ka han chun bet tlat mai teh ang aw? Ka chun nawn leh tawh lo ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela Davida chuan Abisaia hnenah, 'Tiboral suh, LALPA hriak thih chunga kut thlaka thiam chang thei tu nge awm thei ngai?" at i a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Davida vek chuan, "LALPA nunna chhalin ka sawi e, LALPA chuan a chungah kut a thlak ang chu: a nih loh vek leh a thih ni a lo thleng mai ang a; anih loh vek leh indonaah a kal ang a, a boral mai ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA hriak thiha chugah chuan kut ka thlak loh turzia mai chu: a lu bula fei leh tuithawl kha erawh chu la ta che aw, tichuan i kal ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Davida chuan Saula lu bual fei leh tuithawl chu a la a, an kal leh ta a, tuma'n an hmu lo a, tuma'n an hriain harh an awm hek lo: LALPA'n tui taka a muthilhtir avangin a muhil vek a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Davida chu ral lehlama chuan akal a, hla feah tlang chhipah a ding a; an inkar chu hla tak a ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan mipuite leh Nera fapa Abnera chu, "Abner, mi han chang dawn lo'm ni?" tiin a au a. Chutichuan Abnera chuan a chang a, "Lal han au veitu chu tu nge maw i ni le?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan Abnera hnenah, "Mi huaisen i lo'm ni? Israelte zingah hiannang ang tu nge awm? Engtizia nge lal i pu i ven loh ni? Lal i pu chu tiboral turin tu emaw a lo kal kha le.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>I thiltih dan hi a tha lo a ni. LALPA nunna chhalin ka sawi e, LALPA hriak thih i pu chu i ven that loh avangin thi mai tlak i ni e. lal lu bula fei leh tui thawl awm kha khawiah nge a awm tak han en teh reng," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Saula chuan Davida aw chu a han hria a, "Chu i awm ela ni, ka fapa Davida?" a han ti a. Tin, Davida chuan, "Aw lalpa, ka pu, ka aw ani e," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, "Eng vangain nge ka pu hian a chiahhlawh hi a um ni? Eng thil nge ka tih? Ka kutah thil sual eng nge awm?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin LALPA, ka pu chuan a chhiahlawh thu hi ngaithla teh se. Mi do tura i thinlung chawk thotu chu LALPA a nih chuan thilhlan chu pawm hram se la; mihring fate an ni erawh chuan LALPA hmaa anchhe dawngin awm rawh se; 'Kal la, Pathian dangte rawng bawl rawh,' tia, lalpa ro ka luah theih lohna tura vawiin hian min hnawt bo an ni a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>chuvangin ka thisen chu LALPA hmuh phak loa leilungah luang suh se; varung veh tura tlangahte mi an ramvak angin Israel lal chu uihli lek zawng turin a kal chhuak anih hi," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Saula chuan, "Thila ka lo tisual der mai a ni; ka fapa Davida lo haw leh rawh: i mithmuhah ka nun hi vawiinah hian a hlut em avangin engmah reng reng ka tih tawh hauh lo ang che: ngai teh, thil atthlak tak ka lo ti ta a, ka lo tisual der mai a nih hi," a ti ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Davida chuan a chhang a, "Aw LALPA, fei hi han en teh, tlangval pakhat lo kal se la han la lawk rawh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA chuan mi tin, an fel leh an rinawm man a pe dawn a: vawiinah hian LALPA'n nang hi ka kutah a pe na a, LALPA hriak thih chungah ka kut ka lek duh lo a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ngai teh, vawiina i nunna ka ngaihhlutsk che ang bawk hian LALPA chuan ka nunna min ngaihhlutsak se la, manganna zawn zawng ata hi mi chanchhuak rawh se," a ti a.Chutichuan Saula chuan Davida hnenah, "Ka fapa Davida, malsawmin awm rawh khai: thil ti thei takin i awm ang a, i ngam zel ang," a ti a. Chutichuan Davida chu a hawng a, tin, Saula chu a hmun lamah chuan a haw leh ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Saula chuan Davida hnenah, "Ka fapa Davida, malsawmin awm rawh khai: thil ti thei takin i awm ang a, i ngam zel ang," a ti a. Chutichuan Davida chu a hawng a, tin, Saula chu a hmun lamah chuan a haw leh ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-25.html>&larr;</a>&nbsp;&nbsp;<font class=titleType><b>1Samuel (26/31)</b></font>&nbsp;&nbsp;<a href=Simple-1Samuel-27.html>&rarr;</a>
</td></tr></table>


</body></html>
