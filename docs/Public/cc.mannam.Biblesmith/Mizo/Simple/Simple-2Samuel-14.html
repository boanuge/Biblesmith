<html><head><title>
2Samuel (14/24)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-13.html>&larr;</a>&nbsp;&nbsp;<font class=titleType><b>2Samuel (14/24)</b></font>&nbsp;&nbsp;<a href=Simple-2Samuel-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Zeruia fapa Joaba chuan lal rilru chu Absaloma chungah a cheng tih a lo hria a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>TichuanJoaba chuan Tekoa khuaah mi a ti ra, chuta meiche fing pakhat chu a va hruaitir a, a hnenah, "Lusun angah insiam la, lusun puan sin la, sahriak pawh inthih loin hmeichhia rei tak mitthi sun angin awm rawh:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, lal hnenah kal la a hnenah hetiang hian thu va sawi ang che aw," a ti a. Chutichuan Joaba chuan thu a fah a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Tekoa khuaa hmeichhia chuan lal hnena thu a sawi dawn chuan hmaiaa lei siin abawkkhup a, chibaia buk a, "Aw lalpa, min pui rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan a hnenah, "Engtizia nge ni le?" a ti a. Tin, ani chuan a chhang a, "Hmeithai ka ni tak tak a, ka pasal hu a thi tawh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, i bawihnu hian fapa pahni anei a, an pahni chuan loah an insual a, tumah thelhtu an awm si lo a, a pakhat chuan pakhat hu avua a, atihlum ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, ngai teh, an chhungkua zawng zawng chuan i bawihnu hi an do rawn a,'A unaupa thattu chu a unaupa a thah avanga kan thah ve theihna'n min pe raw khai, tichuanro luahtu tur pawh kan tiboral ang,' an ti a: chutiang chuan ka meiling la awma chu an timit ang a, ka pasal chu hming nei lo leh lei chunag thlah reng reng nei loin a awm mai dawn a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan hmeiche hnenah chuan, "I inah haw ta la, i chungchang thuah chuanthu ka pe mai ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Tekoa khuaa hmeichhia chuan lal hnenah chuan, "Aw lal pa, ka pu, bawhchhiatna mawh chu ka chungah leh ka pa chhungte chungah tla mai rawh se: tin, lal leh lalthutthleng chuan mawh phur su se," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan, "Tupawh i chungah eng emaw sawi apiang chu ka hnenah rawn hruai la, a tawk leh tawh hlek lo ang che," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ani chuan, "Thisen chhuahtute chungah phuba latuten tiboral tawh lo turin lal chuan LALPA i Pathian chu hre reng rawh se aw, chutilozawng ka fapa hi an tioral dah ang e," a ti a. Tin, ani chuan, "LALPA nunna chhalin ka sawi e, i fapaa samzai khat pawh leah hiana tla lo ang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan hmeichhia chuan, "I bawihnu hian LALPA ka pu hnenah thu kam khat chauh ha sawi leh teh se aw," a ti a. Tin, ani chuan, "Sawi ta che," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, hmeichhia chuan, "A nih le eng vangin nge Pathian mite dodala hetianga tih i tum? Heng thu atang hian lal chu thiam loh chang angin a lang a ni, lal chuan ami, tlan bova chu a hruai hawn si loh avangin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kan thi ngei ngei tur a ni a, tin, tuisik leia baw hnu ruh theih tawh loh ang hi kan ni a: Pathianin nunna hi a la bo a ni lo a, tlan boa chu a laka mi hrang a nih lohna'n rem a ruat a ni zawk a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan lalpa ka pu hnena he thu sawi tura ka lo kal pawh hi mi ka hlauh vang a ni a: tin, i bawihnu chuan, lal hnenah ka sawi phawt ang a, lal chuan abawihnu dilna ch a hlawhtlintir mahna.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan kei leh ka fapa hi Pathian roluah lo tura tihboral tumtu laka i bawihnu hi chan chuak turin a lo ngaihthlaksak ang chu ka ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan i bawihnu tan hian, LALPA ka pu thu chu thlamuan tak ni se la: achhia a tha lo thlei turin LALPA ka pu chu Pathian vantirhkoh ang mai ani si a: tin, LALPA Pathian chu i hnenah awm rawh se ka ti a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan a chhang a, hmeichhe hnenah chuan, "Ka zawh apiang che chu ka lakah engmah zep suh ang che aw," a ti a. Tin, hmeichhia chuan, "LALPA ka pu chuan sawi ang hmiang," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chuan, "Heng thuah reng reng hian Joaban telna a nei em?" a ti a. Tin, hmeichhia chuan a chhang a, "LALPA ka pu, i thlarau nunna chhlalin ka sawi e, LALPA ka puin a sawi tawh chu tumahin dinglamah emaw, vei lamah emaw an pumpelh thei lo ang a: i chhiahhlawh Joaba chuan min tir a, he'ng thu zawng zawng hi i bawihnu a fah vek a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>thil awmdan tidanglam turinheng thil hi i chhiahlawhJoaban chuan a tih a ni: tin, ka pu chu khawvela thil awm zawng zawng hre theiin Pathian vantirhkoh ang maiin a fing a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan Joaba hnenah, "Ngai teh, ka ti ve ta e, chuvangin kal la, tlangval Absaloma chu va hruai leh rawh le," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Joaba chu hmaia lei siin a bawkkhup a, chibai abuk a, lal chu mal a sawm a: tin, Joaba chuan, "Aw LALPA ka pu, LALPA chuan a chhiahhlawh dilna chu ahlawhtlintir avangin vawiinah hian i chhiahlawh hian i mit ka tlung tih ka lo hre ta," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>chutichuan Joaba chu atho a, Gesur-ah chuan a kal a, Absaloma chu Jerusalem-aha hruai ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal chuan, "Ama in lamah kal se la, k ahmel chu rawn hmu suh se," a ti a. Chutichuan Absoloma chu ama in lamah chuan a kal a, lal hmel chu a hmu ta lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel zawng zawng zinga Absoloma ang renga hmel thata fak kai tuma an awm lo va: a ke ler atangin a chip thlengin sawiselna reng reng a awm lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>A lu a meh chuan (kum vei apiangin a met thin a, asam chu a rih em thin avangin a met thin a ni) a sam chu abuk thin a, lal buk dana sekel hnih a tling thin a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Absaloma chuan fapa pathum leh fanu pakhat a nei a, a hming chu Tamari a ni a, hmel tha tak a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Absaloma chu kum hnih pumhlum Jerusalem-ah a awm a, nimahsela lal hmel reng reng chu ahmu lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan Absaloma chuan lal hnena tirh atan Joaba chu a chah a; nimahsela a kal duh lo a; tin, a chah nawn leh a, nimahsela a kal duh chuang lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan a chhiahhlawhte hnenah, "I e u, Joaba lo chu ka lo kiang a ni a, barli anei a, va hal rawh u," a ti a. Tichuan Absaloma chhiahhlawhte chuan lo chu an va hal ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Joaba chu a tho a, Absaloma hnena a inah a kal a, a hnenah, "Engvangin nge Gesur atangin ka lo kal? Chutah chuan awm reng i la ka tan a tha zawk tur,' tia lal hnena tirh atan ka chah chia; chuvangin lal hmel chu min hmuhtir rawh khai: tin, bawhchhiatna nei ka lo ni chuan min tihlum mai anghmiang," a ti a.Chutichuan Joaba chu lal hnenah chuan a kal a, ahrilh a; tin, Absaloma chu a ko a, lal hnenah a kal a, tin, lal hmaah chuan hmaia lei siin a bawkkhup a: tin, lal chuan Absaloma chu a fawp a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan Joaba chu lal hnenah chuan a kal a, ahrilh a; tin, Absaloma chu a ko a, lal hnenah a kal a, tin, lal hmaah chuan hmaia lei siin a bawkkhup a: tin, lal chuan Absaloma chu a fawp a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Samuel-13.html>&larr;</a>&nbsp;&nbsp;<font class=titleType><b>2Samuel (14/24)</b></font>&nbsp;&nbsp;<a href=Simple-2Samuel-15.html>&rarr;</a>
</td></tr></table>


</body></html>
