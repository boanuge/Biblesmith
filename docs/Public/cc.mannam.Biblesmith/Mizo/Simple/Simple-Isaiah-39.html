<html><head><title>
Isaiah (39/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-38.html>&larr;</a>&nbsp;&nbsp;<font class=titleType><b>Isaiah (39/66)</b></font>&nbsp;&nbsp;<a href=Simple-Isaiah-40.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chumi lai chuan Baladana fapa Babulon lal Merodak-baladana chuan lehkhate leh lawmman Hezekia hnenah a thawn a: a na tih leh a dam leh ta tih a lo hriat avangin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Hezekia chu an chungah a lawm a, an hnenah a thil hlu dahna in te, tangka te, rangkachak te, englo rimtui te, hriak hlu tak te, a ralthuam dahna in chhung zawng zawng chu a entir a; a ina mi leh a rma chhunga mi Hezekian an hnena a entir loh thil eng reng a awm lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chumilai chuan zawlnei Isaia chu lal Hezekia hnenah a lo kal a, a hnenah, "Nichina mie khan eng nge an sawi?" Khawi atangin nge i hnenah an lo kal?" a ti a. Tin, Hezekia chuan, "Ram hla tak ata, Babulon atang chuan ka hnenah an lo kal a ni," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan ani chuan, "I inah hian eng nge an en kha?" a ti a. Tin, Hezekia chuan, "Ka in chhung awm zawng zawng chu an en vek: ka ro tha zinga mi ka entir loh engmah a awm lo," tiin a chhang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Isaian Hezekia hnenah chuan, "Sipaihote LALPA thu hi hre rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai teh, i in chhunga awm zawng zawng leh vawiin thlenga i puten an khawl khawmte chu Babulon khuaa kalpuiin a awm vek ang; engmah reng reng hnutchhiahin a awm lo ang; chutiang nite chu a la thleng dawn,' LALPA'n a ti.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, i fapa, i rila la rah tur, i hrin turte ngei zinga mi chu, an kal bopui ang; anni ch Babulon lal inah chuan mi tilrehah an la awm ang,' a ti," a ti a.Tichuan Hezekian Isaia hnenah chuan, "LALPA thu i sawi hi a tha e," a ti a. Amah vek chuan, "Ka dam chhung hian remna leh thutak a awm dawn si a," a ti bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan Hezekian Isaia hnenah chuan, "LALPA thu i sawi hi a tha e," a ti a. Amah vek chuan, "Ka dam chhung hian remna leh thutak a awm dawn si a," a ti bawk a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-38.html>&larr;</a>&nbsp;&nbsp;<font class=titleType><b>Isaiah (39/66)</b></font>&nbsp;&nbsp;<a href=Simple-Isaiah-40.html>&rarr;</a>
</td></tr></table>


</body></html>
