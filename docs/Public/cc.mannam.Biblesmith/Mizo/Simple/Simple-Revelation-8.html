<html><head><title>
Revelation (8/22)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Revelation-7.html>&larr;</a>&nbsp;&nbsp;<font class=titleType><b>Revelation (8/22)</b></font>&nbsp;&nbsp;<a href=Simple-Revelation-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, chhinchhiahna pasarihna chu a han phelh veleh, dar chanve lai van chu a reh thuap a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Pathian hmaa vantirhkoh pasarih ding thinte chu ka hmu a; tin, an hnenah tawtawrawt pasarih an pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, vantirhkoh dang a lo kal a, rangkachak rimtui halna bawm kengin maicham kiangah chuan a ding ta a:tin, lalthutphah hmaa rangkachak maicham chunga mi thianghlim zawng zawng tawngtainate belhchhahna turin, englo rimtui tam tak a hnenah an pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, englo rimtui khu chu vantirhkoh kut ata Pathian hmaah a chho ta a, mi thianghlimho tawngtainate nen chuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, vantirhkoh chuan englo rimtui halna bawm chu a la a, maichama meiin a tikhat a, leiah a paih thla ta a; tichuan khawpui ri te, aw te, kawlphe te, lirnghing te a lo awm ve ta nghal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, vantirhkoh pasarih, tawtawrawt pasarih kengte chu ham turin an inbuatsaih ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, a hmasa ber chuan a han ham a; tichuan rial leh mei, thisen nena inpawlh a lo awm ta nghal a, chung chu leiah paih thlakin a awm ta; tichuan lei hmun thuma thena hmun khat chu a kangral ta a, thingte pawh hmun thuma thena hmun khat chu a kangral a, hlobet hring zawng zawngte pawh a kangral ta bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, vantirhkoh pahnihna chuan a han ham a; tichuan tlang lian pui meia kang lai ang tuifinriatah an paih thla a; tichuan tuifinriat hmun thuma thena hmun khat chu thisenah a lo chang ta a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>tuifinriata thil siam, nun neite chu, hmun thuma thena hmunkhat chu an thi ta bawk a; lawngte pawh hmun thuma thena hmun khat chu tihchhiat a ni ta bawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, vantirhkoh pathumna chuan a han ham a; tichuan arsi lian pui meichher anga alh, van atangin a lo tla a, lui hmun thuma thena hmun khat leh tuikhurte chu a delh ta a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>chu arsi hming chu Sai a ni a; tui hmun thuma thena hmun khat chu saiah a lo chang ta; tichuan chu tui chu an in a, mi tam tak an thi a, a lo khak tak avangin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, vantirhkoh palina chuan a han ham a; tichuan ni hmun thuma thena hmun khat, thla pawh hmun thuma thena hmun khat, arsite pawh hmun thuma thena hmun khat chu tihchhiat a ni ta a; chungho hmun thuma thena hmun khat chu a thimna tur leh, chhun chu hmun thuma thena hmun khat a en lohna turin; zan pawh chutiang bawkin a ni.Tin, ka han en a, mupui vanlaizawla thlawkin aw ring takin, "Vantirhkoh pathum tawtawrawt la ham tur, chu mi ri lo la awm turte avang chuan leia awmhote chung a pik e, a pik e, a pik e!" a tih ka hria a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, ka han en a, mupui vanlaizawla thlawkin aw ring takin, "Vantirhkoh pathum tawtawrawt la ham tur, chu mi ri lo la awm turte avang chuan leia awmhote chung a pik e, a pik e, a pik e!" a tih ka hria a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Revelation-7.html>&larr;</a>&nbsp;&nbsp;<font class=titleType><b>Revelation (8/22)</b></font>&nbsp;&nbsp;<a href=Simple-Revelation-9.html>&rarr;</a>
</td></tr></table>


</body></html>
