<html><head><title>
Isaiah (16/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-15.html>&larr;</a>&nbsp;&nbsp;<font class=titleType><b>Isaiah (16/66)</b></font>&nbsp;&nbsp;<a href=Simple-Isaiah-17.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ram roreltu tan beram note chu Sela khua thlaler lama awm atang chuan Zion fanu tlangah chuan thawn rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan, Moab fanute chu sava, a bu ata rau darha thlawk thlawkte angin Arnon lui kaiah an awm dawn nia.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>rem min ruatsak la, ro min relsak rawh; i hlim chu chhun laiah zan angin siam la: hnawh chhuahte chu bihruktir rawh; tlan bo chu mantir suh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Moab zinga mi hnawh chhuaha awmte chu i hnenah awm rawh se; an tan tichetu hmel lakah chuan bihrukna hmun ni rawh: hleprutu chu engmah loa siamin a awm ta si a,tihchhiatna a reh ta a, hnehchiahtute chu ram atang hian tihboralin an awm ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan lalthutphah khawngaihnaa tihnghehin a awm ang a, chumi chungah, Davida puan inah chuan, mi pakhat, rorelin, rorelna fel zawngin, thil fel rang taka ti nghalin, tihtakzetin a thu ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Moab-ho chapona thu, an chapo em em ani tih kan lo hria a; an tawng chaltlaizia leh, an chapoizia leh, an thinurzia thu chu; an uannate chu engmah a ni lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin Moab-ho chu Moab ho chungah an chiau vak vak ang: Kir-ha-reseth grep rep hlawm chu lungchhe vankaiin in la tah chhan ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hesbon lote chu a chau zo ta si a, Sibmah grep hrui nen: hnam tin lalte chuan a kung tha mite chu an titliang pheng phung a; Jazer khaw thleng thlengin a zam hlawm a, thlalerah a za lut a; a pengte chu a zma darh sung a, tuipui chu a zam kai ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin Sibmah grep hrui chu Jazer tahin ka tah ang a: aw Hesbon leh Elealeh, ka mittuin ka leih ang che: i nipui rahte chungah leh i buh seng chungah chuan inbei au thawm chu a tla ta si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lawmna chu laksakin a awm ta, lo tha tak atangte chuan hlimna chu laksakin a awm ta bawk a; grep huanahte chuan hla sak reng reng a awm tawh lo ang a, thawm hlimawn reng reng a awm tawh hek lo ang; grep sawrna khurahte chuan rap sawrtu reng rengin uain an rap chhuak tawh lo ang; grep seng au chu ka tireh ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>chuvangin ka rilte hi Moab khawngaih avangin tingtang angin a ri a, ka kawchhung chu Kir-heres khawngaih avangin tingtang angin a ribawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni ang a, Moab chu a inlan hunah, hmun sangah intihaha, tanwgtai tura a hmun thianghlim a alo kal hunah chuan a hlawhtling lo ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chung chu Moab chungchang thu LALPA'n tun hma lama a sawi kha a ni.Tunah erawh chuan LALPA'n, "Inhlawhfa kum chhiar kum thum chhungin Moab ropuina chu, a mipui tam takte chawpin, hmuhsitawma awmtirin a awm ang a; a la awm chhunte chu tlemte tak meuh sawi tham loh an ni ang," tiin, a sawi ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tunah erawh chuan LALPA'n, "Inhlawhfa kum chhiar kum thum chhungin Moab ropuina chu, a mipui tam takte chawpin, hmuhsitawma awmtirin a awm ang a; a la awm chhunte chu tlemte tak meuh sawi tham loh an ni ang," tiin, a sawi ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-15.html>&larr;</a>&nbsp;&nbsp;<font class=titleType><b>Isaiah (16/66)</b></font>&nbsp;&nbsp;<a href=Simple-Isaiah-17.html>&rarr;</a>
</td></tr></table>


</body></html>
