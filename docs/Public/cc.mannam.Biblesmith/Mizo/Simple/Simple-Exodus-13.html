<html><head><title>
Exodus (13/40)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-12.html>&larr;</a>&nbsp;&nbsp;<font class=titleType><b>Exodus (13/40)</b></font>&nbsp;&nbsp;<a href=Simple-Exodus-14.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA'n Mosia a bia a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Israela thlahte zinga fa tir zawng chhul keu hmasa ber apiang, mihring pawh sa pawh ka tan serhah in ruat tur a ni; ka ta a ni e," tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Mosia'n mipuite hnenah chuan, "Vawiin ni, Aigupta ram ata, bawih ata in chhuah ni hi hre reng ang che u; kut chak takin LALPA'n he mi hmun ata hi a hruai chhuah che u hi: chhang dawidim telh reng reng chu ei tur a ni lo e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abib thla, vawiin ni hian in chhuak a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni ang a, LALPA'n Kanaan-hote, Hit-hote, Amor-hote, Hiv-hote,Jebus-hote ram, khawizu leh hnutetuia luanna ram, in thlahtute chhechhama pek a tiamah khan a hruai thlen hunah che u chuan, he mi thla hian he rawngbawlna hi in zawm tur a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ni sarih chhung chu chhang dawidim telh loh in ei tur a ni a, tin, a ni sarih ni chu LALPA tan kut ni a ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ni sarih chhung chuan chhang dawidim telh reng reng chu a awmin awm hlek suh se, in awmna hmunah reng reng dawidim pawh a awmin awm hlek suh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu mi niah chuan in fate hnenah, 'Aigupta ram ata kan lo chhuah lai khan LALPA'n thil min lo tihsak vang a ni e,' tiin in hrilh tur a ni e.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA dan chu in kaa a awm reng theih nan, in kutah in tan chhinchhiahna leh in mit inkarah hian hriat rengna tur a ni ang: Kut chak takin LALPA'n Aigupta ram ata a hruai chhuah che u hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan he thuruat hi kum tin a hun takah chuan in rawn zawm thin tur a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni ang a, LALPA'n in hnenah leh in thlahtute hnena chhechhama pek a tiam tawh che u anga, Kanaan-hote rama a hruai thlen che u a, a pek hun che u chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>chhul keu hmasa ber apiang leh in ran piang thla hmasa ber apiang chu LALPA tan in dah hrang zel tur a ni; a pate chu LALPA ta tur a ni ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sabengtung piang hmasa ber apiang chu beram noin in tlan tur a ni ang. In tlan duh loh erawh chuan a nghawng chu in titliak tur a ni: tin, in fate zinga mipa piang hmasa ber apiang chu in tlan tur a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, heti hi a ni ang a, nakin lamah te in faten, "Hei engtizia nge ni le?' tia an la rawn zawh hun che u chuan nangnin an hnenah, 'Kut chak takin LALPA'n Aigupta ram ata bawiha kan awm kha min hruai chhuak a ni:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>tin, heti hi a ni a, Pharaoan kan chhuah thu a tihkhirh em avangin, LALPA'n Aigupta rama fa tir zawng zawng, mihring fa tir apiang leh ran piang hmasa ber apiang chu, a tihlum vek a: chuvangin a pa, chhul keu hmasa ber apiang hian LALPA hnenah kan inthawi a nih hi: amaherawhchu kan fapate zinga fa tir zawng zawngte chu kan tlan a ni,'ti ang che u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, in kutah in tan chhinchhiahna a ni ang: in mit leh mit inkara chalhrennate nen: kut chak takin LALPA'n Aigupta ram ata min hruai chhuak ta si a," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, heti hi a ni a, Pharaoa mite chu a chhuahtir phal veleh chuan, Pathianin Philistia-ho ram lamah chuan a hnai zawk nain a hruai lo a; Pathianin, "Indonate an hmuhin an inchhir ang a, Aigupta ramah an kir leh hlauh dah ang e," a ti si a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>amaherawhchu Pathianin mite chu Tuifinriat Sen lam panin thlaler lamah a hruai kikawi ta zawk a: tin, Israela thlahte chu Aigupta ram ata chu inralring rengin an chhuak ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Mosia'n Josefa ruhte chu a chhawm a: Israelaa thlahte khka, "Pathianin a la rawn kan ngei ngei ang che u a; tin, ka ruhte hi heta ta in zawn chho tur a ni," tiin chhia a lo chhamtir tlat si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Sukoth hmun ata chu an chhuak a, thlaler tawntirh Etham hmunah an riak a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA'n chhun laiah chuan chhum dingin an hma a hruai a; tin, zanah chuan anmahni en turin meialh dingin an hma a hruai a; chhun leh zan an kal theih zelna turin:chhuna chhum ding leh zana meialh ding chuan mipui chu a kalsan ngai hauh lo a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>chhuna chhum ding leh zana meialh ding chuan mipui chu a kalsan ngai hauh lo a ni.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Exodus-12.html>&larr;</a>&nbsp;&nbsp;<font class=titleType><b>Exodus (13/40)</b></font>&nbsp;&nbsp;<a href=Simple-Exodus-14.html>&rarr;</a>
</td></tr></table>


</body></html>
