<html><head><title>
Ezekiel (14/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-13.html>&larr;</a>&nbsp;&nbsp;<font class=titleType><b>Ezekiel (14/48)</b></font>&nbsp;&nbsp;<a href=Simple-Ezekiel-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Israel upa thenkhatte chu ka hnenah an lo kal a, ka hmaah an thu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA thu chu ka hnenah a lo thleng ta a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Mihring fapa he'ng mite hian an milemte chu an thinlungah an la lut a, an hmaah an khawlohna tlukna chu an dah a ni; kei mi rawn tur an ni teh reng em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuvangin anmahni bia la, LALPA PATHIAN chuan heti hian a ti a ni:'Israel chhungkuaa mitin an thinlunga an milim la lut a, an hmaa an khawlohna tlukna dah a, zawlnei hnena lo kal apiang kei LALPA hian an milim tamzia ang zelin ka chhang ang;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel chhungte chu an milim avanga min lo hransan tak avangin an thinlung takah ka man theihna'n</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuvangin Israel chhungte hnenah chuan, LALPA PATHIAN chuan heti hian a ti a ni: a Lo kir u la, in milimte lakah chuan lo kir u la, in tenawmna zawng zawng chu hawisan rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Israel chhung zinga mi tu pawh emaw, mikhual Israel rama cheng ve emaw, ka laka intihranga, an thinlunga milim la luta, an hmaa khawlohna dah chunga, an chungchanga mi rawn tura zawlnei hnena kal chu kei LALPA ngei hian ka chhang mai ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chumi chu ka hma chhawn ang a, mi mak tih atan kumkhaw tlaitluana hrilhfak turin ka mite zing ata ka ti bo daih ang; tichuan kei hi LALPA chu ka ni tih in hria ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, zawlnei chuan buma awmin thu sawi se la, kei LALPA hian zawlnei chu ka bum a ni a, a chungah ka kut ka lek ang a, ka mi Israelte zing ata ka tiboaral ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, an khawlohna chu an phur ang: zawlnei khawlohna chu amah rawntute khawlohna ang mai a ni ang;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel chhungte chu ka laka an bo tawh loh a, an bawhchhiatna te zawng zawnga an intihbawlhhlawh tawh lohna'n, ka mite an nih tawh zawka an pathian ka nih theih nan, LALPA PATHIAN chuan a ti a ni,' tiin sawi rawh," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA thu chu ka hnenah a lo thleng a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Mihring fapa, ram miten bawhchhiatna thil tia, ka chunga thil tisuala, keiin ka kut ka lek a, an chaw, nunna bul chu ka tihchhiata, an chunga tam ka tlentira, mi leh sa te ka rawn tih bo chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>he'ng mi pathum, Nova, Daniela leh Joba te meuh pawh hi lo awm ta ang se la, an falnain anmahni nunna chauh an chhanhim tur a ni, tih hi LALPA Pathian thu chhuak a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ramsa kawlhte an ram ka fan chhuahtira, ram chu an tihchhiat a, a lo tiau a, ramsa avanga tumah kal tlang tur an awm loh chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>he'ng mi pathumte hi awm mah se la, a nuna ka nun chhung chu, tih hi LALPA Pathian thu chhuak a ni, an fanute, an fapate an chhanhim chuang lo ang; anmahni chauh chu chhanhimin an awm ang a, ram chu a tiau tho ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>A nih leh, chu ramah chuan khandaih ka rawn leka,'Khandaih, che rawh,' ka tih chuan mi leh sa chu ka rawt bo a ni ang a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>he'ng mi pathumte hi awm mah se la, a nuna ka nun chhung chu, tih hi LALPA PATHIAN thu chhuak a ni a, an fanute, an fapate an chhanhim chuang lo ang a, anmahni nunna chauh chhanhimin a awm ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>A nih leh, chu ramah chuan, hripui ka rawn lentir a, mi leh sa tibo tura, thisen chhuaha ka thinurna chu ram chunga ka rawn leih chuan,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nova, Daniela leh Joba te meuh pawh hi lo awm mah se la, a nuna ka nun chhung chu, tih hi LALPA pathian thu chhuak a ni, an fanu emaw, an fapa emaw an chhanhim lo ang a, an felnain anmahni nunna ngei an chhanhim chauh ang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA PATHIAN chuan heti hian a ti si a: Jerusalem chunga ka rorelna na tak pali, khandaih te, tam te, ramsa kawlhte, hripui te, mi leh sa rawt bo vek tura ka rawn thlen kim hunah chuan eng tia nasa tak ni ang maw?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Amaherawhchu, ngai teh, chutah chuan awm chhun hruai chhuah tur te chu hnutchhiahin an awm ang a, fanute leh fapate pawh: ngai teh u, in hnenah an lo chhuak ang a, an awmdan leh an thil tih in hmu ang a, tin, Jerusalem chunga thil tha lo ka rawn thlen thuah chuan thlamuanin in awm ang a, a chunga ka rawh thlen tak zawng zawng thuah pawh.An awm dan leh an thiltihte i hmuh hunah chuan an thlamuan ang che u; a chunga ka thiltih tak zawng zawng chu tih chhan nei loin ka ti lo tih in hria ang' tih hi LALPA PATHIAN thu chhuak a ni," tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>An awm dan leh an thiltihte i hmuh hunah chuan an thlamuan ang che u; a chunga ka thiltih tak zawng zawng chu tih chhan nei loin ka ti lo tih in hria ang' tih hi LALPA PATHIAN thu chhuak a ni," tiin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-13.html>&larr;</a>&nbsp;&nbsp;<font class=titleType><b>Ezekiel (14/48)</b></font>&nbsp;&nbsp;<a href=Simple-Ezekiel-15.html>&rarr;</a>
</td></tr></table>


</body></html>
