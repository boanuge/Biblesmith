<html><head><title>
2Kings (18/25)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-17.html>&larr;</a>&nbsp;&nbsp;<font class=titleType><b>2Kings (18/25)</b></font>&nbsp;&nbsp;<a href=Simple-2Kings-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Ela fapa Israel lal Hosea kum thum a lal kum chuan heti hi a nia, Juda lal Ahaza fapa Jezekia ch a lal tan a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>A lal tantir chuan kum sawmhnih leh kum nga a ni; tin, Jerusalem-ah kum sawmhnih leh kum kua a lal a; a nu hming chu Abii, Zekaria fanu a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, apu Davida thiltih apiang ti vein LALPA mithmuha thil tha tak a ti thin a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmun sangte a thehthang bo a, lungphunte a tichim a, Aseri te a kit a; tin, Mosia dar rul siamte chu a tikeh sawm vek a; chung lai hun thleng chuan Israela thlahten a hnenah rimtui an hal thin a ni; chu chu Nehustan an ti thin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ani chan LALPA Israelte Pathianc hu a ring a; chutichuan a hnua Juda lal zawng zawngte zingah amah ang tumah an awm lo a, ahmaah pawh an awm hek lo.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chu a vuan tlat a, amah a zui ch a bang du lo a, a thupek LALPA'n Mosia a pekte chu a zawm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tichuan LALPA chua hnenah a awm a; a chhuahvana apiangah a hmuingil zel a Assuria lal chungah a el a, a rawng a bawl ta lo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Philistia-hote chu Gaza khaw thelngin a ram chin zawng zawngte nen, ralvengtute in sang atanga kul neih khaw thlengin a hneh vek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal Hezekia kum lia lal kum Israel lal Ela fapa Josea kum sarih a lal kum chuanheti hi a ni a, Assuria lal Salmanesera chuan Samari khua a han bei a, a han hual a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, kum yhum a vei kumin a la ta a; Hezekia kum ruk a lak kum, Israel lal Hosea kum kua a lal kumin ani Samari khua chu an lak ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, LALPA an Pathian thu chu an pawm duh loh a, a thuthlung chu an bawhchiat zawk a, LALPA'n a chiahlawh Mosia th a pek zawng zawngte ngei kha an pawm duh loha an tih duh loh avangin,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Assuria lal chuan Israel-hote chu Assuria ramah a hruai a, hala ramah te, Gozan rama Habor luiah te, Media-ho khuaahte a awmtir ta a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, lal Hezekia kum sawm leh kum li a lal kumin Assuria ram lal Senakeriba chu Judai rama khua kulhpi nei zawng zawng bei turin a han chho a, a la ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, Juda lal Hezekian Lakis khuaaAssuria lal hnenah chuan, "Thil ka lo tisual ta a ni e, mi kiansan leh mai rawh, i mi tuk apiang chu ka tuar zel ang e," tiin thu a tahwn a. Tin, Assuria lal chuan Juda lal Jezekia chu tangka talent zathum leh rangkachak talent sawmthum a tuk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tichuan Jezekia chuan LALPA ina tangka awm zawng zawng leh lal ina ro dah khawmnaa mi zawng zawng chu a pe a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chumi tum ngei chuan Jezekia chuan LALPA biak in kawngkhara mi leh, Juda lal Jezekian bana rangkachak a luante chu a la thla vek a, Assuria lal a pe a ni.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Assuria lal chuan Tartan te, Rabsari te leh Rabsake te sipai tam tak nen Lakis khua atangin Jerusalem khuaa lal Jezekia hnenah chuan a tir a. Tin, Jerusalem khua chu an han thleng a. Tin, an han thlen chuan puan sutu phul kalkawnga dil chakta zawk tuilakna kiangah chuan an ding a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, lal chu an han auh chuan, in chhung lam hotuHilkia fapa Eliakima te, lehkha ziaktu Sebna te, chanchin ziaktu Asapha fapa Joa te chu an hnenah an va chhuak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Rabsake-a chuan an hnenah, "Hezekia hnenah han sawi tawh u khai, ;Lal ropui tak Assuria lal chuan heti hian a ti, I rin i nghahna hi ngnge ni le?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Indona atan chuan remruat thiam leh chakna kan eni a ni, i ti a; nimahsela chu chu tawngka mai a ni. Tunge i rina ka chunga i hel tak ni le:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai teh, he luang sawp tiang, Aigupta hi i ring ta a ni a; chu chu miina rinchhan chuan a kutah a chhun ang; Aigupa lal Pharaoa chu amah ringtu zawng zawng chungah chuan chutiang chu a ni thin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ani hloh leh, ka hnenah, LALPA kan Pathian chu a ni kan rin ni in tih chuan, ani chu Jezekian Juda-ho leh Jerusalemho hneah Jerusalem khuaa he maicham hmaah hian in be tur a ni, tiin a hmun sangte leh a maichamte a lak bosak a kha a ni lawm ni?' tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chutichuan ka pu Assuria lal nen chuan thu intiam rawh u khai, tichuan sakawr sanghnih ka pe ang che, a chunga chuangtu turte i hmuh theih dawn phawt chuan.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Engtin nge tawlailirte leh sakawr chung chuang mite thu-ah Aigupta chunga i rinna ngahtin, ka pu mite zinga te ber hotu pakhat pawh hi i dan kir zawh dawn tehlul ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tin, he ram hi LALPA thu loa tichhe tura lo cho em ka nih? LALPA'n ka hnenah, "Chu ram chu han bei la, tichher rawh,' a ti a ni,' tiin" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Hilkia fapa Eliakima leh Sebna leh Joa te chuan Rabsake hnenah, "Khawngaih takin i chhiahhlawhte hi Suria tawngin min be tawh zawk rawh; chu chu kan hre thei si a: kulh chunga mite benghriatah hian Juda tawngin min be tawh suh," an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nimahsela Rabsake-a chuan an hnenah, "Ka pu chuan in pu hnen leh in hnen chauhvah he'ng thu hi sawi turin mi tir em ni?Kulh chunga thuho, nangni leh anni mahni ek la ei tur leh mahni zun la in turte hnenah hian mi tir bawk ani lawm ni?" a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tin, Rabsake chu a din ga, Juda tawngin aw ring takin a au a, "Lal ropui tak Assuria lal thu hi ngaithla rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lal chuan heti hian a ti, 'Hezekia bumin awm suh u; ani chuan a kut ata a chanhim thei dawn si lo che u a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hezekia chuan, LALPA'n min chhanhim ngei ang a; tin, he khawpui hi Assuria lal kutah pek ani lo ang, tiin LALPA chu rintir che u suh se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hezekia thu chu pawm suh u: Assuria lal chuan heti hian a ti a ni, Min rem ula, ka hnenah hian lo chhuak rawh u; tin, nangmahni ram anga bu leh uain ram, chhang leh grep huan ram, olive leh khawizu ram, thi loa in nun theihna tur rama ka rawn hruai hma loh che u chuan mi tinin mahni grep hruia mi leh mi tinin mahni theipui kunga mi ei theuh u la, mi tinin mahni tuikhur tui tlan theuh rawh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hezekia'n, LALPA'n mi chhanhim ang, tia a thlem che u pawhin pawm duh suh u.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hnam tinte pathian zawng zawng zinga mi reng rengin an ram chu Assuria lal lakah an chhanhim tawh ngai em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hamath leh Arpad pathiante kha khawiah nge an awm tak? Sepharvaim te, Hena te, Iva te pathiante pawh kha khawiah nge an awm tak? Samari khua kha ka lakah an chhanhim em ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ram tin pathian zawng zawngte zinga mi chuan tute nge an ram ka lakah chhanhim a, LALPA chuan Jerusalem khua hi ka lakah a han chanhim tehlul ang?' tiin," a ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anni erawh chu an ngawi reng a, kam khat mahin an chang lo: lal thupek dan chu, "Ani chu chhang suh u," tih a ni si a.Chutichuan lal in chung lam hotu Hilkia fapa Eliakima te, lehkhaziaktu Sebna te chanchin ziaktu Asapha fapa Joa te chu an silhfen pawhthlerte inbelin Jezekia hnenah chuan an kal a, Rabsakea thu sawite chu an hrilh a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chutichuan lal in chung lam hotu Hilkia fapa Eliakima te, lehkhaziaktu Sebna te chanchin ziaktu Asapha fapa Joa te chu an silhfen pawhthlerte inbelin Jezekia hnenah chuan an kal a, Rabsakea thu sawite chu an hrilh a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Kings-17.html>&larr;</a>&nbsp;&nbsp;<font class=titleType><b>2Kings (18/25)</b></font>&nbsp;&nbsp;<a href=Simple-2Kings-19.html>&rarr;</a>
</td></tr></table>


</body></html>
