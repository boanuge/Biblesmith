<html><head><title>
Micah (3/7)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-2.html>&larr;</a>&nbsp;&nbsp;<font class=titleType><b>Micah (3/7)</b></font>&nbsp;&nbsp;<a href=Simple-Micah-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu zoah hieng hin ka hril a:"Jakob sungkuoa lukhaituhai, ngai ro,Israel sungkuoa roreltuhai, ngai roRo rel dan in hriet a tha naw maw?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thil tha theidain, thil suol in dit a,Ka mihai vun in hikpek a,An ru-a taksa in huot thlak a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka mihai taksa in fak a,An vun in hik thlakpek a,An ru in vuok tliekpek a;Thlengah an sa in chan dar a,Bela suong dingin in chan nawi" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu zoah LALPA chu ko an ta,Sienkhom lo don tawl naw nih.Chu pha chun an suol thawhai leiin,An lakah a hmai lo thup a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun hieng hin a tih:"Ka mihai hlemtu zawlneihan,Thil pek ding neihai kuomah,Thlamuongna thu an puong a,Pek ding nei nawhai ruok chu,An lo vauh khawng el hlak si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin zan thimin nang a ti cheu a,Inlarna hmu naw ti niu;Thimnain bawm a ti cheu a,Ai khom san thei naw ti niu.Zawlneihai ni chu tlang a ta,An sun chu zan inchang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hmutheitu chu inzak a ta,Aisanthiem chu muolpho a tih.Pathiena inthoka donna,A um ta si naw leiin,Inzakin hmai hup an tih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nisienlakhom kei ruok chu,Jakob bawsietna puong ding leIsrael suolna inhriettir dingin,LALPA Thlarau thilthawtheina,Rorel indikna le hratna chun,Inthuom sipin ka um si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jakob sungkuoa lukhaituhai,Israel sungkuo chunga roreltuhai,Rorelna indikhai pal zut a,Dikna tinreng chokchawrawituhai,Ka thil hril hi lo ngaithla ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zion chu thisenin in bawl a,Jerusalem chu ritlonain.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hotuhan tham beiseiin ro an rel a,Thiempuhan hlaw beiseiin an zirtir a,Zawlneihan sum beiseiin ai an san a.Chuong sa khom chun anni chun,'Ei kuomah LALPA a um an naw?Sietnan mi nang naw nih' tiin,LALPA chungah an innghat chu!</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, nangni lei tak hin,Zion chu lo anga inletin um a ta,Jerusalem chu tlu ram a ta,Tempul muol chu chimbuk bawm,Muol pawngah inchang a tih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Micah-2.html>&larr;</a>&nbsp;&nbsp;<font class=titleType><b>Micah (3/7)</b></font>&nbsp;&nbsp;<a href=Simple-Micah-4.html>&rarr;</a>
</td></tr></table>


</body></html>
