<html><head><title>
Isaiah (48/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-47.html>&larr;</a>&nbsp;&nbsp;<font class=titleType><b>Isaiah (48/66)</b></font>&nbsp;&nbsp;<a href=Simple-Isaiah-49.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw, nangni Jakob sungkuo,Nangni Israel hming chawitu,Juda thalbea inthoka suok,Thutak le felnaah ni loa,LALPA hminga inkhama,Israel Pathien hming lamtuhai,Hi thu hi lo ngaithla ro:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Khawpui thienghlim mi le saTiin in inko hlak a,In innghatna Israel Pathien khom,A hming Iengkim LALPA a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kha hmaa thil tlunghai kha,Tiena ka hril lawk sa a na,Ka bau ngeiin ka puong a,Kei ngeiin ka'n hriettir a,Chuonghai chu ka hlen thut a,Chuongchun an hung tlung ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>In lululzie ka hriet a,In ring tha chu thir ang a na,In bawk khom dar angin a chang.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kan milemhai thaw a nih,Kan thing milem siemhai leKan thir sung pathienhaiin,An intlungtir vong a nih'In ti thei nawna dingin,Hieng thil hung tlung hma dai hin,Ka hril lawk cheu a ni kha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hieng thil hi in hriet tah a,Indik in ti hle naw maw?Tuta inthok ruok hin chu,Thu thar hril tang ka ti cheu,In hriet lo thil inthup chu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>A hmaa in hriet ngai lo,Tuta ka'n umtir a nih,'Kan hriet ta sa vong a nih'In ti thei nawna dingin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nain in hriet ngai naw a,Lungrilin in hriet ngai nawh,Hun sawt taka inthok khan,In na a var ta si nawh.Vervek taka thaw hlak mi,In nizie ka hriet chieng a,In pienga inthok hrima,Hel hmang tia ko in nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka sat thlak nawna ding cheuin,Ka hming zarin ka lungsen,Ka'n kei tim hram hram hlak a,Inpak ka hlawna dingin,In chungah ka'n sum a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>En ta u, ka sukthienghlim cheu,Tangkaruo ang chu ni loin,Tuorna meiin ka fie cheu hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Keima le keima zarin,Keima le keima zar chauin,Hieng thil hi ka thaw a nih.Ieng leiin am ka hming hi,Sukhmelhemin um a ta?Mi dang kuomah ka ropuina,Pe suok ngai hrim hrim naw ning.Kura, LALPA mi thlang</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw, nangni Jakob sungkuo,Nangni Israel hming chawituhai,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hnuoi innghatna lungphum chu,Ka kut ngeiin ka phum a,Van khi ka kut chang tiengin,Ka kei phar a, ka zar a,Ka ko pha an ngir thup hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>In renga hung inkhawmin,Ka hril hi hung ngaithla ro.Hieng thil hi milemhai lai,Tu'm hril lawk thei an um a?LALPA thlang Kura ngei chun,Babulon chunga a thiltum,A rengin hung hlen a ta,Kaldai mihai chunga chun,A kut chu hung thlak a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Keima ngeiin ka hril hi,Ama chu ka ko ta a,Ama chu hung thuoi ka ta,A thilthaw hlawtling a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka kuom hung pan hnai unla,Ka hril hi hung ngaithla ro:Thu ka puong hmasa tak khan,A rukin ka hril naw a,A hung tlung hun lai khomin,Keima chu um zing ka tih."Tuhin Chunghnungtak LALPA chun,A Thlarau leh a mi tir a nih.A mihai ta dinga LALPA thil tum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nangni intlantu LALPA, Israelhai Mi Thienghlim chun,ieng ang hin a hril a nih:" LALPA in Pathien chu ka nih,In thatna dinga zirtirtu,zKal chawi dan hriltu cheu chu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka thu in ngaithlak phot chun,Inremna chu in chungah,Tui ang luong dem dem a ta,Felna khom tui fawn angin,In chungah fawn vel a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tieulung ang hiela tamin,In thlahai hung pung an ta,Pilvut anga tiem seng lo,Tu le te hung nei in ta,An hming chu ka hmaa hin,Thai bo ni ta ngai naw nih..</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Babulon suoksan unla,Kaldaihai tlan hmangsan ro.Hi thu hi hlima khekin,Hrilin puong dar vel unla,"LALPAN a siehlaw Jakob,A'n tlan tah" tia hrilin,Hnuoi kil tinah puong dar ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thlalera a thuoi lai chun,Dangchar hrim an hriet naw a,Lungpuia inthokin tui,An ta di'n a'n luongtir a,Lungpui chu a vuok koi a,Tui a'n chik suok zur zur a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Mi rilo ta ding ruok chun,Muongna hrim hrim a um nawh"Tiin LALPA chun a hril.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-47.html>&larr;</a>&nbsp;&nbsp;<font class=titleType><b>Isaiah (48/66)</b></font>&nbsp;&nbsp;<a href=Simple-Isaiah-49.html>&rarr;</a>
</td></tr></table>


</body></html>
