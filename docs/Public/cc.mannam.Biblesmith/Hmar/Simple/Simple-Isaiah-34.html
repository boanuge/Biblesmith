<html><head><title>
Isaiah (34/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-33.html>&larr;</a>&nbsp;&nbsp;<font class=titleType><b>Isaiah (34/66)</b></font>&nbsp;&nbsp;<a href=Simple-Isaiah-35.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hnam tinrenghai, hung hnai unla,Ngaithla dingin hung inkhawm ro!Aw hnamhai, ngai poimaw ro,Hnuoi le a sunga um po po le,Khawvel le amaa suok po po khomin,An rengin ngaithla raw se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hnam tin chungah LALPA a lungsen a,An sipaihai chungah a lung an ling.Anni chu sukse vong a ta,That dingin pe suok a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thathai chu pei suok an ta,An ruong thu vut vut a ta,Tlanghai chu an thisenin,Luong khumin chie zop a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Vana arasihai khi,Sukbohmangin um an ta,Van khi lekhabu angin,A zuolin la zuol a tih.Vana umhai po po khi,Grep hna tawl hnung ang le,Theichang ra vuoi ang elin,La hung til thla vong an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Vanvela khin ka kawlhnamin,A khop tawk a dawn ta a, En ta, hnam ka suksiet hnung,Edom chungah ro rel dingin,A hung tum thla ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA kawlhnama kai chu,Thisen le thau inpol a nih:Beram le kel thisen dam,Beramchal kala thau dam.LALPA chun Bozrah khuoah,Inthawina la hmang a ta,Edom mihai that teu a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ramsielhai leh that a ta,Bawng tuoi le bawngchalhai leh.An ram chu thisena zopin,An pilvut chu thauin tlor a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPAN phuba a lak ni,Zion chunga Edom thilthaw,A thungrul kum a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Edom vadunghai po po chu,Alkatara angin inchang a ta,A pilvut chu kat chok angin,A ram phekin chok a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sun le zan mit naw ni a,Kumkhuoin khu tung a ta,Suon an um sung po po chu,Sukramin um tang a ta,Tu khomin sir ta naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Simbu le chingpirinu hai,Mungek le vaak ruolin,pChu hmun chu hluo tang an tih.Pathienin Edom chunga chun,Chi-aina hrui kei zam a ta,Inkhina hmol a hmang khom chu,Tlakram derna hmol ning a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>A ram optua thang nuom,Tu khom um naw ni hai a,Hotu ding um naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lal in chu hlingin bawm a ta,Theihmi le zakthlai bilin,An kulhai chu inchang a ta,Sihalhai le chingpirinuhai,Tuol lengna hmun ni tang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thlalera ram sahai chu,Satene ruol leh tlang an ta,Sakelin sakel ko a ta,Zana fak zong hlakhai chun,Chu taka chun hmun khuorin,Zanah rieknan hmang an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu chun simbuin bu sep a ta,Intuiin op keu a ta,A thla hnuoiah op khawmin,A te hruoihai chu chawm a ta;Muzum khomin a kop kopin,Riekna hmunah hmang bok an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA lekhabuah en ro, Chuonghai chu pakhat te khom,A kim lo um naw ni hai a,Koppui bo um bok naw nih.A bau ngeiin thu a pek a,A Thlarauin thuoi khawm a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>An chan seng a ruotpek a,Ama kut ngeiin a sem a,Kumkhawtluongin hluo tang an ta,Suon an um sung po po chu,Chu taka chun cheng an tih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-33.html>&larr;</a>&nbsp;&nbsp;<font class=titleType><b>Isaiah (34/66)</b></font>&nbsp;&nbsp;<a href=Simple-Isaiah-35.html>&rarr;</a>
</td></tr></table>


</body></html>
