<html><head><title>
Isaiah (57/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-56.html>&larr;</a>&nbsp;&nbsp;<font class=titleType><b>Isaiah (57/66)</b></font>&nbsp;&nbsp;<a href=Simple-Isaiah-58.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi indik chu a thiin,Ngaituo zui hrim an um nawh;Pathien ngaisaktuhai khom,Lak hmanga an um lai khan,Thil tha naw tuok lo dinga,Lak hmang an nih ti hrim hrim,Tu khomin an hriet phak nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngil taka kal chawitu chu,Thlamuongnaah an lut a,Hadam takin an chawl hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nangni dawithiemnu nauhai,Uire le nawchizor thlahai,Hi taka hin hung hnai tawl ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tu am a na in nuisaw?Tu am hmel insiet khum a,Tu am a na lei in thlak khum?Hel hmang nauhai in ni naw maw,Mi khelhlip ruol thlahai chu?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Saisuo bilah zauthau takin,A buk tin hnuoiah in che a;Ruom inthuk, rawl ko hnuoiah,In nauhai in inhlan a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ruoma lung mam taphot chu,In pathien lema ngaiin, In chanpuol bikah in ruot a,In chanpuol khom a ni hrim.A chungah uoiin burin,Bu le bal thilhlanhai chu,In inhlan hlak a ni kha.Hieng ang thil po po lei hin,Ka lung a awi ding a ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hmun sang le tlang sang tinah,In zalkhum ding in rem a,Chutaka chun inthawi dingin,In hang fe hlak a ni kha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>In kot bul le in sungah,Pathien lemhai in sie a,Keima mi theinghil daiin,In khumpha chu in hawk a,Khum laizawlah in kai a,In inkei phar hlak a ni khah.In zalpui chak deuhai chu,Thu in intiempui hlak a,An saruokna in enhla hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>In pathien Molek kuomah,Oliv hriek leh in fe a,Rimtui in innal teuh bok a.In palaihai chu hla takah,Biek ding zongin in tir a,Seol chena inthukin,In infetir hlak a ni kha.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Biek ding in zongna lamah,In insuksawl der hlak a,Sienkhom, "Beisei a bo ie!"In ti nuom chuong ngai si nawh.Beisei ding thar in hmu pei a,In chau tlep naw mei mei a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka kuomah thukhel hril a,Hriet khom mi hre ta lo a,Mi ngaituo zui lo khopa,In pangzat le in ti chu,Tu hi'm a ni reng reng a?Ka to sawt taluo leia,In mi ti ta naw a ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Dika in hriet le thilthawhai chu,Ka hung puong lang ding a na,Sawtpuina nei naw ti niu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thangpuitu ding in ko pha,In milem lak khawmhai hin,Hung thangpui cheu raw se chu!Thliin la hmang vong a ta,Thuokin mut leng vong a tih.Keima mi beltu ruok chun,Ram hi hung rochung a ta,Tlang thienghlim hi hluong a tih.Lungngaihai thlamuongna</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Sung pawng ro, sung ruol lo,An lam hraw ding buotsai ro;Ka mihai inpalna thei po po,A rengin inthiel fai ro"Tiin ama chun la hril a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmunsanga cheng, chatuona hring,Mi Thienghlim chun hieng hin a tih:"Hmun chunghnungtakah chengin,Hmun thienghlimah um lang khom,Thuhnuoirol le insirhai kuomah,An thlarau chawisang ding leInsirhai lungril kei har dingin,An kuomah ka um zing hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Suolah intum zing naw ning,Ka lung sen zing bok naw nih.A sen zing chun bohmang an tih,Thuoka ka'n din an ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>An suol le du-am leiin,An chungah ka lungsen a,Anni chu ka hrem tawl a,Ka hmel ka thuppek dai a,Anni hlakin an nuom zawng,Lampui chu an hraw pei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>An um dan ka hmu vong a,Sienkhom sukdam nawk ka tih.Thuoi ka ta, an ngirhmun khom,Hadamin siem nawk ka tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Israel rama lusun po po bauah,Inpakna thu sieng ka ta,Ram hla le hnaihai kuomah,Inremna inlengtir ka ta,An rengin sukdam ka tih"Tiin LALPA chun a hril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Sehnok le chir vor suok hlak,Tuipui insok zing ang hin,Mi rilohai chu um an ta,Muongna hrim hmu naw nihai"Tiin ka Pathienin a hril.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>(A um nawh)</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-56.html>&larr;</a>&nbsp;&nbsp;<font class=titleType><b>Isaiah (57/66)</b></font>&nbsp;&nbsp;<a href=Simple-Isaiah-58.html>&rarr;</a>
</td></tr></table>


</body></html>
