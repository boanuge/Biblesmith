<html><head><title>
Jeremiah (19/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-18.html>&larr;</a>&nbsp;&nbsp;<font class=titleType><b>Jeremiah (19/52)</b></font>&nbsp;&nbsp;<a href=Simple-Jeremiah-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, LALPA chun ka kuomah, "Fe la, belhemtu pil bel va'n chaw la, khawtlang upahai le thiempuhai thuoi la,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>belhemtuhai lutna kotkhar bula Ben Hinom ruoma chun fe thla la, chu taka chun i kuoma thu ka hril ding che hi puong rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hieng ang hin hril rawh: 'Juda lalhai le Jerusalema chenghai, LALPA thu hi lo hre ro. Israelhai Pathien, Iengkim LALPA chun hieng hin a tih: Ngai ta u, hi hmuna hin sietna ka hung intlungtir ding a na, a hre taphot na nghor a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hieng mihai hin an mi zamsan a, hi hmun hi an sukporche a, anni le an pahai le an lalhai khomin an la hriet ngai lo hnam dang pathienhai an lak lut a, an kuomah an inthawi a, hi hmun hi poi tawk lo thisenin an suksip a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, ka thupek le thaw dinga ka hril khom ni lo, ka ngaituonaa khom la lut ngai lo thil thawin, Baal ta dinga an nauhai pumraw thilhlana an inhlan theina dingin bawlhmun, hmun sang an indin bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin, ngai ta, hi hmun hi Tofet amanih Ben Hinom Ruom amanih ti ta loa Insamna Ruom an la ti lem ni ding chu a hung tlung ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>" 'Hi hmuna hin Judai ram le Jerusalema mihai thil tumhai chu suktlol vong ka ta, that tuma zongtu an hmelmahai kawlhnamah tlung an ta, an ruonghai chu chungleng vatehai le hnuoia ramsahai bu dingin peng ka tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hi khawpui hi nuoi hmat ka ta, mi nuizatburah siem ka ta, a fe pel taphotin a hliem tuor lei chun maktiin inchek khum an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>An naupahai le naunuhai sa infaktir ka ta, an hringna la tumtu hmelmahaiin an inhuol tom beidong lai chun anni le anni sa infa ton an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Chun, i fepuihai mithmuah bel chu vaw koi i ta,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>an kuomah, 'Iengkim LALPA chun hieng hin a tih: belhemtuin bel a vuok koi a, siem that nawk ruol a ni naw ang hin, hi hnam le hi khawpui hi bel ang hin vaw dar ka tih. An mithihai chu Tofet-ah phum an ta, a hmun khomin keng naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hieng ang char hin hi hmun le hi khawpuia chenghai chunga hin thaw veng ka ta, hi khawpui hi Tofet angin siem ka tih' LALPA chun a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jerusalema inhai le Juda lalhai in po po, in chunga rimtui raw a, van lengruol le pathien dang dang be a, dawn thilhlanhai an bun suokna hmun po po chu Tofet hmun ang boka tirdakumah inchang veng a tih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPAN thu hril dinga a tirna hmun Tofet-a inthok chun Jeremia chu a hung tung a, LALPA tempul inhuonna sunga chun a ngir a, mipuihai kuomah,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Hi hi Iengkim LALPA, Israelhai Pathienin a hril chu a nih: 'Ngai ta u, thil tha lo ka hrilhai po po kha hi khawpui le khaw dang po po chunga hin ka hung intlungtir ding a nih, insuklulul a, ka thu an ngaithlak naw leiin' tiin" a ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-18.html>&larr;</a>&nbsp;&nbsp;<font class=titleType><b>Jeremiah (19/52)</b></font>&nbsp;&nbsp;<a href=Simple-Jeremiah-20.html>&rarr;</a>
</td></tr></table>


</body></html>
