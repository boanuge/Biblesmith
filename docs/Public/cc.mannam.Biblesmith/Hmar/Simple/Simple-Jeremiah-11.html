<html><head><title>
Jeremiah (11/52)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-10.html>&larr;</a>&nbsp;&nbsp;<font class=titleType><b>Jeremiah (11/52)</b></font>&nbsp;&nbsp;<a href=Simple-Jeremiah-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hi hi Jeremia kuoma LALPA thu hung tlung chu a nih:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hi thuthlungin a bitukhai hi ngaithla la, Judai ram le Jerusalema chenghai kuomah hril rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA, Israel Pathien chun hieng hin a hril: "Hi thuthlunga thu bitukhai ngaithla nawtu chu tongsie phurin um raw se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuonghai chu Aigupta ram, rawtuina meia inthoka in thlatuhai ka hung thuoi suok laia an zawm dinga thu ka pekhai chu a nih. An kuomah, 'Ka thu awiin ka hril taphothai hi zawm unla, ka mihai ning in ta, kei khom in Pathien ning ka tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuongchun, nenetui le khuoizu luongna ram, in thlatuhai kuoma inkham meua pek ka lo tiem chu hlen suok ka tih' ka ta, chu chu voisuna in hluo ram hi a nih" a ta. Chun, kei chun, "Amen, Aw LALPA" tiin ka don a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chun ka kuomah, "Judai ram khuoa hai le Jerusalem kotthlera hai hieng thu po po hi puong rawh: "Hi thuthlunga thu bitukhai hi zawm ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aigupta rama inthoka in thlatuhai ka hung thuoi suok nia inthoka voisun chen hin, 'Ka thu zawm ro' tiin ka hril zing tawl a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sienkhom, an awi nuom naw a, an ngaisak bok nawh; chuong nek hmanin lulul takin an lungrila ritlona chu an zawm lem hlak. Zawm dinga ka pek thuthlung thuhai chu an zawm naw leiin chuong thil po poa tongsie chu an chungah a hung tlung tah a nih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chun ka kuomah, "Juda mihai le Jerusalema chenghai hin thil phierruk an nei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>An thlatuhai, ka thu ngaithla nuom nawtuhai suolna tieng chun an kir nawk a, pathien danghai zuiin an rong an bawl a, Israel sungkuo le Juda sungkuohai chun an thlatuhai kuoma ka thuthlung chu an bawsiet tah a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, LALPA chun hieng hin a tih: Ngai ta u, an pumpel thei lo ding sietna chu an chungah ka hung intlungtir ding a nih. Mi ko khek hai sien khom, don tawl naw ning.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sietnan a hung tlak buok pha chun, Judai rama khuohai le Jerusalema chenghai chun rimtui rawa an biek hlak pathienhai chu ko khek an ta, chuonghai chun sietna laka chun hung thangpui naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw Juda, khuo i nei zat hiela tam pathien i nei a, thil inzakumthlak tak el, Baal hmaa rimtui i rawna ding maicham khom Jerusalem kotthler zat hiel i nei bok hi.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, hieng mihai hi tongtaipek naw la, an ta dingin ka kuomah dawvan hung kai naw rawh, an beidong huna khom an mi kona chu ka don naw ding a ni si a" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Mi tam tak suolpui hlak siin,Ka hmangai chun ka tempulah,Ieng am a thaw reng reng a na?Sa ser i hung inhlanhai leiin,Hremna pumpel i'n ringa maw?Ritlona i thaw pha pha leh,Inhoi i ti chauh hlak si a" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Oliv thing hring le mawi,Kur thluka ra tha insuo hlak',Tiin LALPAN a ko hlak che.Sienkhom thlipui anga nasa,Meipui inrum hum huma chun,A raw hmang ding che a na,I kauhai kang hmang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Israel sungkuohai le Juda sungkuohaiin suol thaw a, Baal kuomah rimtui inhlan a, nangni phuntu cheu, Iengkim LALPA chu lungsen dinga in cho phawk leiin, nangni ngeiin in chunga sietna in intlun thu chu a hung puong a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>That tuma an mi phierrukna chu LALPAN a mi'n hriettir leiin ka hriet a, chuong lai chun an thilthaw po po chu a mi'n hmutir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kei chu that dinga an thuoi beramte nunnem tak ang ka ni leiin hieng anga an mi lo phierruk thu khom hi ka lo hriet der si nawh:"Thing chu a ra leh phur ei ta,Hringmi khawvela inthok hin,Ama chu sat thlang ei ta,Tu khom hriet ta lo dingin,A hming khom sukbo ei tih."</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sienkhom aw Iengkim LALPA,Rorelna fel kengkawtu,Sungril le lungril fietu,Iengkimthawthei i ni leiin,Anni rawi chunga phuba,I lak pha mi'n hmutir rawh,Ka chungthu hi i kuomah,Iengkim ka'n koltir si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, Iengkim LALPA chun, "I hringna la tumtu Anathot mihai, 'Kan kuta i thi nawna dingin LALPA hmingin thu hril ta naw rawh' tituhai kuoma chun hieng hin a tih:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anni chu hrem tawl ka ta, tlangvalhai chu kawlhnamin thing an ta, an naunuhai le naupahai chu tamin thing an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anathot mihai ka hrem kum a tlung pha chun an chungah sietna ka hung intlungtir ding a ni leiin a thi mahla tu khom um naw ni hai' tiin" a ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-10.html>&larr;</a>&nbsp;&nbsp;<font class=titleType><b>Jeremiah (11/52)</b></font>&nbsp;&nbsp;<a href=Simple-Jeremiah-12.html>&rarr;</a>
</td></tr></table>


</body></html>
