<html><head><title>
1Chronicles (29/29)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-28.html>&larr;</a>&nbsp;&nbsp;<font class=titleType><b>1Chronicles (29/29)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, lal Davidan mipui po po kuomah, "Pathien thlang suok ka naupa Solomon hi a la naupangin a tonhriet a la tlawm a. A thaw ding hi mihriem chengna in ding ni loin Pathien ta dinga in a ni leiin a ropui si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka theitawpin ka Pathien tempul bawlna dingin chak ka lo lak khawm a, rangkachak hmangna dingah rangkachak, tangkaruo hmangna dingah tangkaruo, dar hmangna dingah dar, thir hmangna dingah thir, thing hmangna dingah thing hmang dinghai khom ka lo buotsai ta a. Chun, a cheinaa zep ding onik lung hai, lunghlu dumpawl chi dam, lungmawi rong chi hrang hrang dam, lunghlu chi hrang hrang le sailungvar hai tam tak ka lak khawm ta bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu chau khom chu ni loin, ka Pathien Tempul hi ka'n voipui em leiin, tuta ka buotsai ta sahai hi tiem loin, keima sum, rangkachak le tangkaruohai khom ka Pathien Tempula dingin ka pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuonghai chu a bang inluonnaa hmang ding dam,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>a hmangna kong hrang hranga kut themthiemhai hmang dingin Ofiraa inthoka rangkachak hlir ka phur suok kilogram nuoi khat le tangkaruo hlir kilogram nuoi hni le singli vel a nih. Tu hin, LALPA ta dinga phal taka pe ve nuom mi dang ei um am?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuongchun, sungkuoa lukhaitu hai, Israel hnam tina hotu hai, sipai sangkhat pei le zakhat pei chunga kawmandar hai le lal hnuoia thoktuhai chun phal takin an hung pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Pathien Tempul bawlna dinga an pek po chu rangkachak kilogram nuoi khat le sing sari neka tam, tangkaruo kilogram nuoi thum le sing li neka tam, dar kilogram nuoi ruk le sing hni neka tam, thir kilogram maktaduoi thum le nuoi li neka tam a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lunghlu neihai chun LALPA tempula thilhlu sie khawmna enkoltu Gerson mi Jehiel kutah an pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Lungril hmun khat puta lawm taka LALPA an pek leiin mipuihai chu an hlim em em a; lal Davida khom nasa takin a hlim a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mipui hung inkhawm po po hmaa chun Davida'n LALPA a'n pak a:"Aw LALPA, kan pu Israel Pathien,Chatuona inthok chatuon chenin,Chawimawina chang kumkhuo rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ropuina le thilthawtheina hai,Chawimawina, lalna le mawina hai,Hnuoi le vana thil iengkim hai,Nangma ta vong a nih, LALPA.Ram chu LALPA i ta a na,Iengkim chunga leng i ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hausakna le chawimawinahai,Nangmaa inthoka hung vong a na,Iengkim chunga roreltu i nih.Hratna le thilthawtheinahai,Chawisang le sukhrat theina po po,Nangma kuta um vong a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin tu hin kan Pathien,I kuomah lawmthu hung hrilin,I hming ropui kan inpak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Nisienlakhom, kei le ka mihai telulin hieng khopa tam i kuoma thilhlan phal taka kan hung pek thei hi kan theina leia kan hung pek ni loin, iengkim hi nangmaa inthoka kan dong vong a na, i kuta inthoka kan donghai chu kan hung pek nawk el lem che a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>I mithmuah ram dang mi le mikhuol el kan ni a, kan pi le puhai khom an ni tho kha. Hnuoia kan ni tin nun hi hlim ang chauh a na, beisei ding hrim a um nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw LALPA kan Pathien, i hming thienghlim ta dinga Tempul bawlna dinga kan hung pekhai po po hi nangma kuta inthoka hung vong a na, i ta vong a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw ka Pathien, nang chun lungril i fie hlak a, indikna i lawm ti ka hriet. Hieng thilhai po po hi phal takin ka hung pek a, ka pekna san khom a'n dik a nih. Hi taka um i mipuihaiin phal taka an pek ka hmu hin ka lawm takzet a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aw LALPA, kan thlatu Abraham le Isak le Israel Pathien, phal taka pek nuomna hi kumkhuoin i mihai lungrilah inneitir la, nangma tan zing dingin an lungrilhai vongpek rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka naupa Solomon hin i thupek hai, i thu inhriettir hai le i dan hai po po zawm a, ka lo buotsai lawk tah i in ropui bawl dingin inpekzona lungril inneitir rawh" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu zoah Davida chun pungkhawm po po kuomah, "LALPA in Pathien chu inpak ro" a ta. Chuongchun, mipui po po chun LALPA, an pi le puhai Pathien chu an inpak a, an kun a, LALPA le lal hmaa chun an bokkhup a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>A zinga chun LALPA kuoma inthawina le pumraw thilhlana dingin bawngchal sangkhat le beramchal sangkhat le beramte sangkhat le dawn ding thilhlanhai leh Israelhai po po ta dingin inthawina tam tak an inhlan a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu ni chun LALPA hmaah hlim taka fain an dawn tlang a. Davida naupa Solomon chu lalah an namnghet nawk a, roreltu dingin LALPA hmaah hriek an nal a, Zadok chu thiempu dingin hriek an nal bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuongchun, Solomon chu LALPA lalthungphaa chun a pa Davida hmunah lalin a thung a, hmuingil takin a um a, Israelhai po poin a thu an zawm a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hotu po po le mi huoisen le hrat khawkhenghai le Davida naupahai po po chun lal Solomon hnuoia kun dingin thu an intiemkam a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel mihai po po hmuah LALPAN Solomon chu a chawisang a, Israel rama a hmaa lalhai laia tu khom la chang phak ngai lo lal nina ropui tak chu a'n changtir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jesai naupa Davida chu Israelhai po po chunga lal a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Israelhai chungah kum sawmli lalin a um a, Hebron khuoah kum sarih, Jerusalemah kum sawmthum le kum thum a'n lal a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>Upa tak, tar kuna nun hmangin, hausaknaa vur le chawimawi hlawin a thi a, a naupa Solomon chun a lalna chu a hung hluo ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>Davida inlal lai chanchin, a bula inthoka a tawp chenin, zawlnei Samuel lekhabua hai, zawlnei Nathan lekhabua hai, zawlnei Gad lekhabua hai a chuong a;</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>chu bakah a'n lal laia chanchin le a thilthawtheizie po po le ama le Israelhai le a ram chunga thil tlunghai chu kimchang takin an ziek bok a nih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-28.html>&larr;</a>&nbsp;&nbsp;<font class=titleType><b>1Chronicles (29/29)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
