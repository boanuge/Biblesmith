<html><head><title>
Judges (14/21)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-13.html>&larr;</a>&nbsp;&nbsp;<font class=titleType><b>Judges (14/21)</b></font>&nbsp;&nbsp;<a href=Simple-Judges-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Samson chu Timna khuoah a zu fe a, Filistin nunghak pakhat a zu hmu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>In tieng a hung inlawi chun a nu le pa kuomah, "Timna khuoah Filistin nunghak pakhat ka hmu a, ka nuhmei dingin zu thuoi ro" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>A nu le pa chun, "Ei sungkuo le ei chipuihai lai hin i lung kuoi zawng nunghak i hmu der naw am a ni, chuonga ser tan lo Filistinhai lai nuhmei ding i zu zong el ta chu?" an ta. Samson chun, "Mi thuoipek el ro, ka'n koppui thei chi ding tak a nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>(Chuong laia Israelhai chunga roreltu chu Filistinhai an na, anni le an intauh thei dan remchang chu zonga chu thil chu LALPAN a thaw a nih ti chu a nu le pain an hriet si nawh.)</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuongchun, Samson chu a nu le pa leh Timna khuoah an zu fe a. Timnaa grep huon an tlung tawmin sakeibaknei vanglaiin a lo inrum khum thut a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Samson chunga chun LALPA Thlarau thilthawtheina a hung tlung a, hriemhrei ieng khom chawi naw sienkhom, kut lawng ringotin sakeibaknei chu kel te ang elin a pot nawi a, sienkhom a thilthaw chu a nu le pa a hril nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, an zu tlung a, nunghak chu Samsonin a'n biekpui a, a dit hle a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Iemani chen hnungah nunghak chu nei dingin an zu fe nawk a, sakeibaknei ruong chu en dingin Samson chu a pet vak a, a ruonga chun khuoiin bu an lo sep a, khuoizu khom a lo um a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Khuoizu chu a lak a, a fe nawk a, lawn malamin a fak pei a, a nu le pa a hnot phak chun anni khom a then a pek a, an fak a, sienkhom sakeibaknei ruonga inthoka khuoizu chu a lak a nih ti a hril tawl nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, a pa chun nunghak chu a zu hmu a, chu taka chun Samsonin ruoi a the a, chu chu moneitu tlangvalhai thaw dan hlak hrim a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Samson an hmu charin a tawiawmtu ding mi sawmthum an hung thuoipek nghal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, Samson chun an kuomah, "Tu hin thu khirh ka'n don ding cheu a nih. Ruoi the hun ni sari sunga a donna in mi hril thei chun puon zai inhmi thle sawmthum le silfen sawmthum peng ka ti cheu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>A donna in mi hril thei naw chun puon thle sawmthum le silfen sawmthum in mi pek ding a nih" a ta. Anni chun, "Thu khirh chu mi hang hril ta la, lo ngaithlang kan tih" an ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ama chun," A fatua inthoka fak ding suok,Hrat taka inthoka thil thlum suok"a ta. Ni thum sungin an don thei nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>A ni linaa chun Samson nuhmei kuomah, "Hi thu khirh hi mi hrilfie dingin i pasal hi thlut rawh, chuong naw chun nang le i pahai sungkuo hi kan raw hlum el ding cheu a nih. Mi rok dingin a ni maw hi taka hin in mi fiel?" an ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Samson nuhmei chun tap pumin a zuot a, "I mi lo theida hle a ni hi tie! I mi lo hmangai tak tak naw top hih. Ka chipuihai hlak thu khirh i'n don a, kei hlak a hrilfiena khom i mi hril si nawh" a ta. Ama chun, "La to ta, ka nu le pa khom la hril loin nang ka hril ding che maw?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ruoi the hun ni sari sung chun a hmaah tapin a thlut ngat ngat leiin a ni sarina chun a hril ta a, ama chun thu khirh umzie chu a chipuihai kuomah a hril sawng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>A ni sarina nisa tlak hma chun a khaw mihai chun a kuomah, "Khuoizu neka thlum lem iem a na? Sakeibaknei neka hrat lem iem a na?" an ta. Samson chun an kuomah,"Ka bawng la hi hnuoi inletah sor naw inla chu,Ka thu khirh hre suok teu naw ti niu"a tipek tawl a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, LALPA Thlarau chu Samson chungah thilthawtheinain a hung inlang a. Askelon-ah a fe thlak a, mi sawmthum a that a, an thuom a hlippek a, thu khirh hrilfietuhai kuoma chun silfenhai chu a pek a, lungsen erin a pa in tieng chun a kir nawk ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Samson nuhmei chu inneinaa Samsonin thiena a hmang kuomah an lo pek lem el ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-13.html>&larr;</a>&nbsp;&nbsp;<font class=titleType><b>Judges (14/21)</b></font>&nbsp;&nbsp;<a href=Simple-Judges-15.html>&rarr;</a>
</td></tr></table>


</body></html>
