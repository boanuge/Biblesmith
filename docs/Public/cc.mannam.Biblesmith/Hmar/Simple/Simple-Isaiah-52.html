<html><head><title>
Isaiah (52/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-51.html>&larr;</a>&nbsp;&nbsp;<font class=titleType><b>Isaiah (52/66)</b></font>&nbsp;&nbsp;<a href=Simple-Isaiah-53.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw Zion har la, tho rawh,Hratna thuomin inbel la,Ropui takin inchei rawh.Aw Jerusalem, khawpui thienghlim,I sungah sertan nawhai lutin,Sukporche ta nawng an ti che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>I pilvut kai chu thin thla la,Aw, Jerusalem, tho suok la,Lalthungphaah inthung rawh.Aw saltang, Zion naunu,I ring thlungna kha sut ta rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun hieng hin a hril:"Ieng khom loa zor hmang in na,Tangka loa intlan ning in tih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA ka Pathien ngei chun,Hieng ang hin a hril a nih:"A hmasain ka mihai chu,Aiguptaa cheng dingin an zu fe a;Tu hin Asuria neksawrin an um.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tu hin ieng am ka nei ta le?Ieng khom loin ka mihai chu,Thuoi hmangin an um zo a,An chunga roreltuhai chun,Nuizatburah an siem a.Sunnithlakin ka hming hi,Chawl loin an hrilsiet zing.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin, ka mihaiin,Ka hming hi la hung hrieng an ta,Chu ni chun keima ngei hi,Hieng thil hril lawktu ka nizieLa hung hrieng an tih,Keima ngei hi ka ni si a" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>"I Pathien chun ro a rel ie!"Tia Zion kuomah hung hril a,lang tinah inremna thu insampui a,Chanchin lawmum hung intlun a,Sandamna thu puongtuhai chu,An pheikhai a va mawi ngei!</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>I ralvengtuhai ri chu ngai rawh,Hlimin an khek ruol a ni chu!Zion-a LALPA hung kir chu,Mit ngeia an hmu leiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jerusalem tlu rama chenghai,Hlim zai vawrin khek suok ro,LALPAN a mihai thlamuongin,Jerusalem a'n tlan ta si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPAN hnam tin mithmuah,A ban thienghlim a phar suok a,Ei Pathien sandamna chu,Kawlkila umhai chen khomin,An la hmu ding a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Suok ta ro, suok ta ro khai!Chu taka inthok chun suok ro.Thil thieng lo hrim tawk naw ro!LALPA bur le bel chawituhai,Thienghlim takin hung suok ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmawsarumin suok naw ro,Raltlan angin suok bok naw ro;LALPAN in hma thuoi a ta,Israelhai Pathien ngei chu,In hnung daltu ni bok a tih.LALPA siehlaw tuorna le ropuina</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>En ta u, ka siehlaw chun,Var takin hung thawng a ta,Dom sang le hlang kai ning a ta,Chawimawiin ngaisang an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tam tak makti ang hrimin,Hmel pangngai put lo khopaA hmel an sukhempek a na,Mihriem ruongam ang lo khopa,A pienhmang an sukhem a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hnam tinin mak ting an ta,Ama hmuin lalhai chun,An hmur inchip hmak an tih.An la hmu ngai lo hmung an ta,An la hriet ngai lo hre bok an ta,Hung hre thiem thei tang an tih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-51.html>&larr;</a>&nbsp;&nbsp;<font class=titleType><b>Isaiah (52/66)</b></font>&nbsp;&nbsp;<a href=Simple-Isaiah-53.html>&rarr;</a>
</td></tr></table>


</body></html>
