<html><head><title>
Ezekiel (9/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-8.html>&larr;</a>&nbsp;&nbsp;<font class=titleType><b>Ezekiel (9/48)</b></font>&nbsp;&nbsp;<a href=Simple-Ezekiel-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, LALPA chun rawl rapum takin, "Khawpui hremtu dinga ruothai khan an hriemhrei seng chawiin hung hnai ta raw hai se" tiin a ko khek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmar tieng kotkhar chunghnunga inthok chun mi paruk, an kuta thina hriemhrei chawiin, an hung a. Anni laia puon zai inhmi siltu chun lekhatui bur a pai a, a hung lut a, dar maicham bula chun a ngir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel Pathien ropuina chu a umna cherub-hai chunga inthok chun a tho a, tempul tuongah a hung tum thla a, puon zai inhmia inthuom lekhatui chawitu chu a ko a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun a kuomah, "Khawpui chu fang la, Jerusalem chu fang suok rawh; a sunga thil tirdakum an thaw leia lungngai taka taphai chu an chalah inchik pei rawh" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi danghai kuoma chun ka hriet ngeiin, "Ama hi khawpuiah zui lut unla, tu khom lunginsietna le zangaina nei der loin that ro.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Pu tar le naupanghai, tlangval le nunghakhai, nuhmei le naupang po pohai, an chala inchikna put naw taphot chu, that fai vong ro. Ka tempula inthokin bei tan ro" a ta. Chuongchun, tempul kota upahaia inthok chun an that tan ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, ama chun an kuomah, "Hi tempul hi sukporche unla, mithi ruongin suksip ro. Fe ro leh!" a ta. Chuongchun an fe suok a, khawpui sung po poa chun an che ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuonga an that lai chun ka khat chauin an mi maksan a, ka bokkhup a, "Aw Lalpa PATHIEN, Jerusalem chunga i lungsenna i bun thlak hin Israelhai laia i la hla sunhai khom i sukram vong el ding am a ni?" tiin ka khek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ama chun ka kuomah, "Israel le Juda sungkuohai suolna hi a nasa tah bek bek a, a ram hi thisen insuonain a sip a, khawpui hi hlemhle taka rorelnain a sip zo ta a, 'LALPAN ram chu a maksan ta a, LALPAN ieng khom a hmu nawh' an ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin, lunginsietna mitin en ta nawng ka ta, hla nei tawl bok naw ning. An suol maw chu an thaw dan ang charin an lu chungah ka bun thlak ding a nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, puon zai inhmia inthuom, lekhatui paitu khan, "I thu mi pek angin ka thaw zo tah" tiin thu a hung intlun a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-8.html>&larr;</a>&nbsp;&nbsp;<font class=titleType><b>Ezekiel (9/48)</b></font>&nbsp;&nbsp;<a href=Simple-Ezekiel-10.html>&rarr;</a>
</td></tr></table>


</body></html>
