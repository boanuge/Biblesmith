<html><head><title>
Ezekiel (43/48)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-42.html>&larr;</a>&nbsp;&nbsp;<font class=titleType><b>Ezekiel (43/48)</b></font>&nbsp;&nbsp;<a href=Simple-Ezekiel-44.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, mi chun suo tieng kotkharah a mi thuoi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai ta, suo tienga inthoka LALPA ropuina hung chu ka hmu a. A rawl chu tuipui insok ri ang a na, a ropuina leiin hnuoi chu a eng phut a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Inlarna ka hmua a'n lang dan chu, khawpui sukse dinga a hung tum le Kebar vadung kama inlarna ka hmua mi ang bok kha a na, bokkhupin hnuoiah ka tlu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Suo tieng kotkhara inthokin LALPA ropuina chu tempula chun a hung lut a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, Thlarauin a mi chawi kang a, tempul chuonchunga chun a mi'n thum a, LALPA ropuinain tempul chu a sip a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi chu ka bula a ngir laiin tempul sunga inthokin tuin amanih mi hung bein ka hriet a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ama chun, "Mihriem naupa, hi hi ka lalthungpha umna hmun, ka kepha innghatna, Israel nauhai laia kumkhuoa ka chengna ding hmun chu a nih. Israel sungkuohai leh an lalhai chun ka lakah uirein, hringna nei lo an lalhai milem biek chu zuiin ka hmun thienghlim hi sukporche ta ngai naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka sumphuk bulah an sumphuk rem a, ka kotkhar bieng le an kotkhar bieng intawka rem a, kan inkarah bang chauh an intlaktir lai khan an thilthaw tirdakum tak chun ka hming thienghlim an sukporche a; chuleiin, ka lungsenin anni chu ka hrem a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tuta inthok hin chu an nawchi zorna bansan hai sien, an lalhai lembiek, hringna nei lo milemhai chu sie hmang bok hai sien, anni lai kumkhuoin cheng ka tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Nang mihriem naupa, Israel sungkuohaiin an thil suol thaw an inzakna dingin tempul lem ka'n hmutir che le a ruohmang kha inentir tawl rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>An thil suol thawhai leia inzak nachang an hriet chun, tempul um dan ding hai, a lut le suokna ding hai, a riruong iengkim, a hmang dan ding le vong dan dinghai inentir rawh. An mithmua ngei ziek thla diem rawh, ringum taka a riruong ang chu zui a, a thaw dan dinghai chu an zawm theina dingin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hi hi tempul dan chu a nih. Tempul ngirna tlang sipzawl chen hi hmun thienghlim a nih. Hi hi tempul dan phung chu a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Tong seic hmanga inkhiin maicham lienzie chu hieng ang hi ning a tih: a hnuoi thut chu lung rem, centimeter sawmngaa sa, a khang lienzie chu centimeter sawmnga, a kotlang chu puo tienga inthoka inkhiin centimeter sawmhni le pangaa insang a ni ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Maicham thuta chun a sersuon, meter khata insang le centimeter sawmngaa lien chu innghat a ta, chu chunga chun meter hnia insangah a sersuon lien lem, centimeter sawmngaa lien chu innghat a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Meter hnia insang maicham tap zawl kil lia inthok chun ki pali a hung dawk suok ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Maicham tap zawl chu kil li nei ning a ta, a dung meter ruka sei le a khang meter ruka lien a ni ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Maicham tap inthutna tuong chu kil li nei, a dung le a khang meter sari ve vea lien, a rei tlang chu centimeter sawmhni le pangaa insang a ni ding a nih. A thuta chun a velin tui luong suokna centimeter sawmngaa lien a um ding a nih. Maicham tapa lawn kaina ding suo tieng pangah kailawn a um ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, ama chun, "Mihriem naupa, Lalpa PATHIEN chun hieng hin a tih: maicham in bawl phaa maichama pumraw thilhlahai in inhlan dan ding le thisen in the dan ding chu hieng ang hin a nih:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thiempu, Levi chia mi Zadok thlahai chauh ka hmaah hung thei an ta, suol thawinaa an inhlan ding bawngchal tuoi i pek hlak ding a nih" ti hi Lalpa PATHIEN thu suok a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Ran thisen chu iemani zat lang i ta, maicham ki li le a rei po po le a thut sordawk kil li le a rei po poah tat i ta, maicham chu inthienin inremna i siem ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Suol thawina bawngchal tuoi chu lang i ta, tuolah, Tempul tuola hmun ruot bika chun i raw hmang ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Chun, a ni hninaa chun kelchal, hmel hem lo chu suol thawina dingin in inhlan ding a nih. Bawngchal tuoi thisena maicham in inthien ang bok khan maicham chu in inthien ve ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>Maicham inthien chu in thaw zo hnungah ran ruol laia mi bawngchal tuoi, hmel hem lo le beramchal, hmel hem lo chu in inhlan ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA hmaah inhlan in ta, thiempu chun machi phul a ta, LALPA kuoma pumraw thilhlanah inhlan a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Ni sari sung chu ni tin suol thawina dingin kelchal inhlan in ta, ran ruol laia mi bawngchal tuoi le beramchal, hmel hem lo chu in inhlan bok ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>Maicham inthien faina dingin ni sari sung awng a ta, chu zoah sawp fai in ta, maicham chu ser thienghlim hung ni tang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuonghai chu thaw zo a ni pha leh, a ni riet nia inthokin thiempuhaiin pumraw inthawinahai le inremna inthawinahai chu maichamah inhlan an ta, keiin lo pom ka tih ti hi Lalpa PATHIEN thu suok a nih" a ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-42.html>&larr;</a>&nbsp;&nbsp;<font class=titleType><b>Ezekiel (43/48)</b></font>&nbsp;&nbsp;<a href=Simple-Ezekiel-44.html>&rarr;</a>
</td></tr></table>


</body></html>
