<html><head><title>
Genesis (20/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-19.html>&larr;</a>&nbsp;&nbsp;<font class=titleType><b>Genesis (20/50)</b></font>&nbsp;&nbsp;<a href=Simple-Genesis-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu taka inthokin Abraham chu Negev tieng a'n son a, Kades le Sur inkarah umhmun a khuor a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Gerar-ah iemani chen a um laiin Abrahamin Sari chu "Ka farnu a nih" a ti leiin Gerar lal Abimelek chun a nuhmei dingin Sari chu a va'n thuoitir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nisienkhom, zana chun Abimelek mangah Pathien a hung a, "Ngai ta, i nuhmei thuoi lei hin thi ngei i tih, mi nuhmei a ni si a" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abimelek chun ama nu chu a la tawk hman naw a, "LALPA, poi tawk lo mihai i sukhlum ding maw?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ama ngei khomin ka kuomah, 'Ka farnu a nih' a ti naw am a ni? Chun, amanu ngei khomin, 'Ka tapa a nih' a ti bok si a. Sie le tha hrietna inthieng tak le kut fai takin hi thil hi ka thaw a nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>A manga bok chun Pathienin, "A nih, lungril inthieng tak puta i thaw a nih ti ka hriet leiin, kei khomin ka chunga thil suol i thaw ding chu ka khap che a, chu leiin i tawk ka phal naw a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Tu hin mi nuhmei kha pe kir la, ama chu zawlnei a na, tongtaipek a ti che a, hung dam i tih; i pek kir naw ruok chun nang le i thil nei po po leh thi ngei i tih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zingkar chun Abimelekin a khawnbawlhai po po a ko khawm a, a chunga thil hung tlung chu a hril a, an ti tawl hle a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu zoah Abimelek chun Abraham chu a'n ko luttir a, a kuomah, "Ka chungah ieng thil top am a na i thaw hi?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>I poi ieng am ka tawk a, hienga kei le ka lalram chungah thiemnawna rapthlak tak i hung intlun ta hi? Thil thaw lo ding tawp ka chungah i thaw a nih. Iem a na hienga i thawna san?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abraham chun, "Hi hmuna hin Pathien tina nei mi an um ka ring naw leiin, ka nuhmei lei hin mi that an tih ti ka tithawng lei a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu bakah, ka farnu a ni hrim a, pa hmun khat, sienkhom nu tum kan na, ka nuhmei a hung ni ta pei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka pa ina inthoka Pathienin a mi'n vakvaitir lai khan a kuomah, 'I mi hmangaizie i'n langtir dan ding chu hieng ang hin a nih: ei tlungna hmun taphotah 'Ka tapa a nih, ti pei rawh' ka ti ta sa hrim a nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abimelek chun beram hai, bawng hai, bawinu le bawipa hai a hung thuoi a, Abraham a pek a, a nuhmei Sari khom a pek kir bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Abimelek chun, "En ta, ka ram chu a um dei duoi annawm, i ditna hmun hmunah um rawh" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, Sari kuoma chun, "I tapa hi tangka sangkhatk ka pek tah a, i kuoma um po po hai hrieta i chunga thawsuolna laka thupha chawina a na, i chungthu a fel nawk vong tah" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuongchun, Abraham chu Pathien kuomah a tongtai a, Pathienin Abimelek le a nuhmei le an bawinuhai po po chu a sukdam a, nau nei thei dingin a hung siem nawk ta vong a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>A san chu, Abraham nuhmei Sari leiin LALPA chun Abimelek sungkuo sul po po a lo kharpek vong hman lei a nih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-19.html>&larr;</a>&nbsp;&nbsp;<font class=titleType><b>Genesis (20/50)</b></font>&nbsp;&nbsp;<a href=Simple-Genesis-21.html>&rarr;</a>
</td></tr></table>


</body></html>
