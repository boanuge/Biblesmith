<html><head><title>
Isaiah (59/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-58.html>&larr;</a>&nbsp;&nbsp;<font class=titleType><b>Isaiah (59/66)</b></font>&nbsp;&nbsp;<a href=Simple-Isaiah-60.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sansuokna din LALPA kutchu,A tawi taluo teu naw a,A na khom a set bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sienkhom in khawlonain,LALPA leh a kei the cheu a,Insuolnain a hmel chu,Hmu thei loin a hlie a,A rawl khom in hriet thei nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>In kutah thisen a kai a,In kut parhai po po khom,Khawlonain a sukporche a;In hmurin khel a hril a,In leiin ritlona a sak suok.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thudik zong in um naw a,In chungthu khom indik takin,Tu khomin in hril ngai bok nawh.Thu hmang loin in insel a,Thukhel ngot in hril tuo a,Buoina chu nauin in von a,Khawhlona in hring suok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Rulngan tui in op keu a,Aiumril puon in khawng a,An tui fatuhai chu an thi a,A koia chun rul dang an pieng a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aiumril puon chu puon dingaHmang tlak hrim a ni naw a,An puon khawng chu silfena,Inbel thei chi a ni nawh.yAn thilthawhai hrim hrim chu,Khawhlona thil vong a na,Rawng takin kut an thlak hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Suol dingin an ngal a hrat a,Poi tawk lo thisen insuo chu,An kut inrangna zawng a nih.Thil suol ngot an ngaituo a,Rauna le sietnahaiin,An lam tin chu a sip a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thlamuongna lam an hriet naw a,An lam hraw taphota chun,Indikna a um ngai nawh.A kawitan ngot an zong a,Anni le fe tu el khomin,Thlamuongna an hmu ngai nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Rorelna indik chu kan hlat a,Felnain a mi tlung phak nawh;Var chu zongin kan nghak a, Sienkhom thimnan a mi chim a,eng zongin kan inmai a,Thim sa mup vong a ni si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mitdel anga bang chel batin,Kan inmai kan inmai hlak a,Mit bo mihriem ang kan nih.Thimbut angin sunchanga khom,Kan insui khut khut hlak a.Mi hrathai le tekhi ding chun,Mithi ruong ang chauh kan nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Savom angin kan inhuk a,Vathu angin kan inkurakuka a.Rorelna indik kan nghak a,Sienkhom a um der si naw a,Sansuoktu ding kan nghak a,Sienkhom a hla hle bok si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kan bawsietna a tam a,I mithmuah a'n tieng hnur a,Kan suolnahan an mi hek a,Kan bawsietnahai hlak chun,An mi chengchil zing bok si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kan khawhlonahai kan hriet:Inphatsan le helsanin,LALPA chu kan hnung nghat a,Neksawr ding le hel dingaInfui portu kan ni a,Kan lungrila kan pai ruk,Khel thu ngot kan sak suok hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Roreltu tha kan hnot hmang a,Felna chu hla takah a ngir a,Thutak chu kotthlerah a tlu a,Indikna a lut thei ta nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>A nih, thutak an leng ta naw a,Thil tha lo hnawltuhai chu,Sa anga pelin an um pei.Chuong chu LALPAN a hmu zing a,Indikna a bo tah lei chun,A lung a awi thei ta nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi indik a hmu der nawh,Hrilpuitu khom an um nawh.Mak a ti em em leiin,Ama ban tha ngei hmangin,Sandamna a siempek a,Ama felnan a hum a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Felna awmphaw chu hakin,Sandamna lukhum khumin,Phuba lakna silfen inbelin,Thahnemngaina korfuol chun,Ama chu a'n zem khum a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>An thilthaw dungzui peiin,Ama chun thungrul a ta,Hmelma chungah a lungsenna,Dotu chungah a thungrulna,Ama chun intlaktir a ta,Thlierkarhai khom thungrul a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Khawthlang tienga chenghaiin,LALPA hming ti tang an ta,Khawsak tienga chenghaiin,A ropuina inza tang an tih.LALPA thuoka a mut luong,Tui lien insang hung angin,A hung inthok ding a ni si a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zion tlanga Jakob thlahai,Mani suol simhai kuoma chun,Tlantu a hung ding a ni si a"Tiin LALPA chun a puong.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun hieng hin a hril a, "Hi hi anni le keima inkara ka thuthlung chu a nih: Nangmaa um ka Thlarau le i baua ka sie ka thuhai hin, tuta inthok le chatuon chenin, i bau suoksan ta naw ni a, i thlahai bau khom suoksan ta naw ni a, i thlahai thlahai pei bau khom tuta inthoka kumkhuoin suoksan ngai naw nih" tiin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-58.html>&larr;</a>&nbsp;&nbsp;<font class=titleType><b>Isaiah (59/66)</b></font>&nbsp;&nbsp;<a href=Simple-Isaiah-60.html>&rarr;</a>
</td></tr></table>


</body></html>
