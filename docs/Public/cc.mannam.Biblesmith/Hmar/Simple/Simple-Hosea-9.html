<html><head><title>
Hosea (9/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-8.html>&larr;</a>&nbsp;&nbsp;<font class=titleType><b>Hosea (9/14)</b></font>&nbsp;&nbsp;<a href=Simple-Hosea-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw Israel, hlim naw rawh,Hnam danghai hlim khek angin,Lawmin hlim chiri naw rawh;I Pathien i uiresan a,Hrizawl tina i'n zorna man chu,I thil thlakhla tak a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hrizawl le grep sawrna khurah,I khopkham hmu naw ti nih;Uoiin thar tlung bok naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA ramah cheng zing naw ti nih;Efraim chu Aiguptaah kir a ta,Asuria-ah fak thieng lo fang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA kuomah dawn thilhlan,Uoiin bun suok naw ni hai a,An thil inhlanah lawm naw nih.Ruokngha sa kiltu ang elin,An bu fa taphot porcheng an tih.Anni chauh fak ding a na,LALPA inah hung lut naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA kut nihai a tlung pha,Ieng am in thaw ta ding a na?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Sietna an tlansan khomin,Aigupta'n ruong inhlawm a ta,Memfis-ah phum tawl an tih.An rothil tangkaruohai chu,Chimbukin bawm khum a ta,An puon in zarna hmunhai chu,Hlingin la bawm sip a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hremna ni a hung tlung mek,Suol man intelna ni ding chu:Israelhai, lo hre ro khai.In bawsietnahai chu tamin,In helna hi a nasa em leiin,Zawlnei khom invetah in ngai a,Thlarau mi khom intlaw bilingah.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zawlnei chu, ka Pathien mi,Efraimhai ralvengtu a na,Sienkhom a fena taphotah,A awkna ding chang an kam a,Pathien inah an lo tai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Gibea cheng lai ni ang khan,Porchena tieng an tla inthuk a,Pathienin an ritlona a hriet a,An suol leiin la hrem a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Israel ka hmu tir khan,Thlalera grep hmu ang ka na,In thlatuhai ka hmu tir khan,Theichang lera a ra hmasa,A hmin tir hmu ang ka nih.Sienkhom Bal Peor an tlung chun,Milim inzapuium tak hmaah,An hung inhlan ve el ta a,An milim ngainathai ang bokin,Tirdakum an hung kai ve ta si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Efraim ropuina chu vate angin,A lo vuong hmang dai ta si a;Nau pieng um naw ni hai a, Nau von um naw ni hai a,Nau pai um bok naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Naupang nei an ni khomin,An nauhai lu sun an ta,Dama hla hrim nei naw ning. Anni ka nghatsan pha chun,An chungpikna zuol a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Efraim chu Tura ang boka,Ram tha taka phun a nih.Sienkhom Efraim nauhai chu,That ding chaua a nei an nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw LALPA, an ta dingin,Iem a na i thawpek ding chu?Nau insiet hlak sul pe la,Nene vuoi tui nei lo leh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Gilgala an ritlonahai lei khan,Ka theida tawl ta hrim a;An thil suol thawhai leiin,Ka in a'nthok hnot suok ka ta,Hmangai zing ta nawng ka tih,An hotuhan an mi helsan si.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Efraim hna a tlol zo a,A zung chen a vuoi zo a,Ra hrim insuo ta naw nih.Nau a hring a ni khomin,A nau dit em emhai chu,Keiman sukhlum tho ka tih."</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>A thu an awi naw leiin,Ka Pathienin hnawl tawl a ta,Hnam tin lai vakvai an tih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-8.html>&larr;</a>&nbsp;&nbsp;<font class=titleType><b>Hosea (9/14)</b></font>&nbsp;&nbsp;<a href=Simple-Hosea-10.html>&rarr;</a>
</td></tr></table>


</body></html>
