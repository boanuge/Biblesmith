<html><head><title>
Amos (7/9)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos (7/9)</b></font>&nbsp;&nbsp;<a href=Simple-Amos-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lalpa PATHIEN chun inlarna a mi'n hmutir a. Khauthikthi honpui a buotsai lai chu ka hmu a. Hi hi lal chanpuol ran bu at hnunga hlo thar a hung mawng nawk hun lai a nih.h</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Khau honin chu rama hlo hna an fak kol rit hnung chun keiin, "Aw Lalpa PATHIEN, ngaidam rawh. Jakob chu a chin tham vei leh, iengtin am dam khawsuok zo a ta?" tiin ka khek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuongchun LALPA chu a'n lamlet a. LALPA chun, "An leh, hi thil hi tlung ta naw nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lalpa PATHIEN chun inlarna dang a mi'n hmutir nawk a. Lalpa PATHIEN chun mihai hremna dingin mei a ko a, tuipui inthuk tak khom chu a kang hil vong a, ram khom a lem puot puot a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu phing leh kei chun, "Lalpa PATHIEN, suktawp dingin ka ngen che. Jakob chu a chin tham vei leh iengtin am dam khawsuok zo a ta" tiin ka khek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chu a'n lamlet a. Lalpa PATHIEN chun, "Hi thil khom hi ni ta naw nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, hi thil hi a mi'n entir a: LALPA chu bang ngil taka rem bulah a ngir a, a kutin enremna thirmum a chawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chun ka kuomah, "Amos, iem i hmu a?" a ta. Kei chun, "Enremna thirmum" ka ta. LALPA chun, "En rawh, ka mi Israelhai lai enremna hi ka sie ding a na, tu khom hla bik nei naw ning.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Isak hmun sanghai sukram ka ta,Israel hmun thienghlimhai khom,A rengin sukchim ka ta,Jeroboam sungkuo chungah,Ka kawlhnam inlet ka tih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Bethel khuoa thiempu Amazia chun Israel lal Jeroboam kuomah, "Amos hin Israel sungkuohai lai a phierruk che a. A hrilhai po po lem hi chu a ram khomin dawl zo naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Amos chun hieng hin a tih:'Jeroboam chu kawlhnamin thing a ta,Israelhai chu salah intang ngei an tih,An rama inthoka hmun hla takah'tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Amazia chun Amos kuomah, "Aw nang zawlnei, fe la, Judai ram tieng kir nawk la, chu taka chun i fak ding hlaw la, thu hril rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Bethel khuoa ruok hin chu thu hril nawk ta naw rawh, lal hmun thienghlim le a tempul umna a ni si a" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Amos chun Amazia kuomah, "Zawlnei ka ni naw a, zawlnei naupa khom ka ni bok nawh. Kei chu beram vengtu ka ni a, theichang bil khom ka enkol bok hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sienkhom, beram ka veng laiin LALPA chun a mi lak a, ka kuomah, 'Fe la, ka mi Israelhai kuomah thu hril rawh' a mi ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin tu hin LALPA thu chu lo ngaithla rawh. Nang chun Israel kal zawng le Isak sungkuo kal zawnga thu hril ta lo dingin i mi ti a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin, LALPA chun hieng hin a hril: 'I nuhmei chun khawpuiah nawchi zor a ta, i naunu le naupahai chu kawlhnamin thing an ta, i ram chu inkhiin insem dar vong an ta, sakhaw dang bie hnam dang mi ramah nang chu thing i ta, Israel thlahai chu matheiloin an rama inthoka hla takah sala thuoi hmangin um an tih' a tih" tiin a hril a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos (7/9)</b></font>&nbsp;&nbsp;<a href=Simple-Amos-8.html>&rarr;</a>
</td></tr></table>


</body></html>
