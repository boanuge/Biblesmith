<html><head><title>
Zechariah (1/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Zechariah (1/14)</b></font>&nbsp;&nbsp;<a href=Simple-Zechariah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Lal Daria inlala inthoka kum hnina,a thla rietna, favang laihawl lai chun Ido naupa Berekia, chu naupa Zekaria kuomah LALPA thu a hung tlung a:</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>"In thlatuhai chunga khan LALPA lung a awi naw hle a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, hi mihai kuomah hieng hin va hril rawh: Iengkim LALPA chun hieng hin a tih: 'Ka kuom tieng hung ngha nawk unla, kei khom in kuom tieng hung nghang ka tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>In thlatuhai ang khan um ve naw ro. Iengkim LALPA chun a zawlnei hmasahai hmangin an kuomah, 'In um dan suolhai nghatsan unla, in thil ching tha nawhai bansan ro' tiin a hril a, sienkhom an bengkhon naw a, an uksak bok nawh, ti hi LALPA thu suok a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>In thlatuhai kha khaw lai am an um zo ta a? An zawlneihai khom kha, kumkhuoin an dam a ni?</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ka siehlaw zawlneihai kuoma thucha le thuruot ka pekhai khan in thlatuhai chu a nangching tawl an naw maw? Chu zoah an sim a, 'Iengkim LALPA chun thaw a tum ang hrimin, ei um dan le ei thilthaw ang peiin ei chungah a thaw a nih' an ti a ni kha" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Daria inlala inthoka kum hnina, thla sawmpakhatna, ni sawmhni palina, Sebat thlaab chun Ido naupa Berekia, chu naupa Zekaria kuomah LALPA thu a hung tlung a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Zana chun inlarna ka hmu a. Ka hmaa chun mi pakhat, sakor sen chunga chuong a lo um a, ruoma inhmui thing buk lai chun a ngir a. A hnung tieng chun sakor sen dam, a sen-uk dam le a var dam an um a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kei chun, "Ka lalpa, hieng hi ieng tina am an na?" tiin ka'n don a. A mi betu vantirko chun, "Ieng am an nih ti inentir ka ti che" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu phing leh inhmui buk hnuoia ngir chun, "Hienghai hi hnuoi pumpui fang suok dinga LALPA mi tirhai chu an nih" tiin a mi hril a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Anni chun inhmui buk hnuoia ngir vantirko kuoma chun, "Khawvel kan fang suok ta a, hnuoi pumpui chu muong tak le inrem taka umin kan hmuh" tiin an hril a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu phing leh vantirko chun, "Iengkim LALPA, Jerusalem le Judai rama khuohai chungah kum sawmsari zet i lung a sen ta a, ieng chen am i zangaina kut i la kei tim ding a na?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi betu vantirko kha LALPAN zaidam tak le thlamuongum takin a don a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mi betu vantirko chun ka kuomah, "Hi thu hi puong rawh: Iengkim LALPA chun hieng hin a tih: 'Jerusalem le Zion laka hin ka thikthu a se takzet a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ka mihai chunga ka lungsen met sungin hnam dang haiin an lo intuortir hrep el a, chuong hnamhai, him taka inngaihai chunga chun ka lung a sen hle a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuleiin, zangaina leh Jerusalem tieng kir nawk ka ta, chutaka chun ka in chu indin thar nawk ning a ta, ka'n khina hrui chu Jerusalem chungah kei zam nawk tang ka tih'c ti hi Iengkim LALPA thu suok a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Hi khom hi puong sa bok rawh: Iengkim LALPA chun hieng hin a tih: "Ka khawpuihai chu hmuingilin hung vul nawk an ta, LALPAN Zion tlang chu thlamuong takin inumtir nawk a ta, Jerusalem chu thlang nawk a tih" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, ka hang en a, ka hmaa chun ki pali ka hmu a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi betu vantirko kuoma chun, "Hienghai hi iem an na?" ka ta. Ama chun, "Hieng kihai hi Juda mihai, Israel mihai le Jerusalem mihai phin dartu dinghai chu an nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu zoah LALPAN thirsu pali a mi'n hmutir a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kei chun, "Hienghai hi ieng thaw dinga hung am an na?" ka ta. Ama chun, "Hieng kihai hi Judahai phin dartu an nia chu tu khom a khing ngam an um naw leiin hieng thirsuhai hi a hawl zamtu ding le Judai ram hung bei a, a mi chenghai phin dar dinga lu hung lei hnam taphothai ki chu vaw tlam dinga hung an ni hih" a ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Zechariah (1/14)</b></font>&nbsp;&nbsp;<a href=Simple-Zechariah-2.html>&rarr;</a>
</td></tr></table>


</body></html>
