<html><head><title>
Isaiah (25/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-24.html>&larr;</a>&nbsp;&nbsp;<font class=titleType><b>Isaiah (25/66)</b></font>&nbsp;&nbsp;<a href=Simple-Isaiah-26.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Aw LALPA, ka Pathien i na,I hming inpakin chawimawi ka tih.Thil mak tak tak i thaw hlak a,Tiena inthoka i remruothai chu,Ringum takin i hlen suok hlak.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hmunhnok deng bumna angin,Khawpuihai chu i'n changtir a,Kul nei khuohai po po khom,Nangman i sukchim vong a.Ram danghai kulpui nghet khom,Nangman i sukram vong a,Indin thar ni ta ngai naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuleiin, mi hrat takhai chun,Nangma chawimawi an ti che a,Hnam tawrothai chengna khuohan,Nangma inza hleng an ti che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thlipuiin bang a nek anga,Thlaler sa huom huom anga lum,Mi tawrothai thuokin a mut,Retheihai inbikna i na,Beidong tlasamhai ta dinga,An kulbing nghet chu i nih,Ruo le thlipui laka himna,Nisa laka an deihlim chu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thlaler lum anga chawl loa,Hung nuoitu hnam dang rihau chu,Nangman i sukre ta vong a,Sumin ni a zar hlim angin,A ram chu i zar hlim a,Tawrothai rihau a re tah.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu tlanga chun Iengkim LALPAN,Mi tin ta di'n ruoi hnienghnar,A la buotsai ding a na,Sa inhnik hnik, a thlinhai leh,Uoin tha tha, a tuitling ngat leh,Ruoipui a la the ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Mi po po hmai tuom hlaktu,Hnam tin chunga inzar chu,Chu ni chun hlip kieng a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Thina chu lem song tang a ta, A mihai mitthli hru hul a ta,A mihai hmingsietna po po chu,Hnuoi a'nthok la hmang a tih, Chu chu LALPA hril a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chun, hieng hin hril an tih:"Ama ngei hi ei Pathien a nih;Ei ringsan a, a mi sansuok tah.Ei innghatna LALPA chu a nih;A sandamna chunga hin,Hlim takin lawm ei tiu" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA kut chu hi tlanga hin,A hung innghat ding a ni si a.ek dura bupawl sir phum angin,Moab-hai chu sir sop a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tuia mi an inhlieu pha,Kuta an inzap hlak ang hin,ek khura chun kut zap an ta,Ieng angin zap thiem sienkhom,An chapona leh ek durah,Pathienin nam phum a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kul bang insanghai khom chu,Sukchimin um vong a ta,Pilvut lai inlet rum an tih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-24.html>&larr;</a>&nbsp;&nbsp;<font class=titleType><b>Isaiah (25/66)</b></font>&nbsp;&nbsp;<a href=Simple-Isaiah-26.html>&rarr;</a>
</td></tr></table>


</body></html>
