<html><head><title>
1Chronicles (20/29)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-19.html>&larr;</a>&nbsp;&nbsp;<font class=titleType><b>1Chronicles (20/29)</b></font>&nbsp;&nbsp;<a href=Simple-1Chronicles-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Thal lai, lalhai indo dinga an suok lai chun Joab-in a sipaihai a thuoi a, Amonhai ram chu a suksiet a, Raba-ah a fe a, a'n huol a, Davida ruok chu Jerusalemah a um a. Joab chun Rabat chu a bei a, a suksiet vong a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Davida chun an rangkachak lallukhum kilogram sawmthum le palia rik, lunghlua chei chu a lak a, chu chu Davida an inkhumtir a, khawpuia inthok chun rallak sum tam tak a lak bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>A khaw mihai chu a man a, thing attua dam, lei inlettua dam le thing phurtua dam a sor a. Chuong ang chun Amon thlahai khuo po poah Davida chun a thaw a. Chu zoah Davida le a sipaihai chu Jerusalem tieng an kir nawk ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuong hun lai chun Filistinhai leh Gezer-ah an indo nawk a. Chu tum chun Husat mi Sibekai chun mi lien Rafahai thla laia mi Sipai (Safa) chu a that a, Filistinhai chu an tukdol ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuong laia an indonaa bok chun Jair naupa Elhanan chun Git mi Goliat unaupa Lami, a fei ngul khom puonkhawngna themtleng tiet zet chu a that bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, Gath hmuna an indonaa chun Rafahai thlaa mi bok, pa lien tak el, kut khing hni ve vea kutpar paruk ve ve le ke khing hnia kepar paruk ve ve, arengin sawmhni le pali nei, a um a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ama chun Israelhai a deusaw a, Simea naupa Jonathan, Davida unaupa chun a that a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuonghai chu Gath-a Rafa thlahai an na, Davida le a mihai kutah an thi ta vong a nih.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-19.html>&larr;</a>&nbsp;&nbsp;<font class=titleType><b>1Chronicles (20/29)</b></font>&nbsp;&nbsp;<a href=Simple-1Chronicles-21.html>&rarr;</a>
</td></tr></table>


</body></html>
