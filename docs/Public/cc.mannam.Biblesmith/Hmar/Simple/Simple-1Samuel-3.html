<html><head><title>
1Samuel (3/31)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-2.html>&larr;</a>&nbsp;&nbsp;<font class=titleType><b>1Samuel (3/31)</b></font>&nbsp;&nbsp;<a href=Simple-1Samuel-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Naupang Samuelin Eli hnuoia LALPA rong a bawl lai chun LALPA thu a tlung inkhat hle a, inlarna khom a hung tlung zen zen nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuong lai chun Eli mit chu a chau tak leiin khuo a hmu mumal thei ta naw a, a zalna hmun pangngaia chun a zal a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA tempula PathienThuthlung Bawm bula chun Samuel chu a zal a. Chun, Pathien khawnvar khom an la that hman hmain,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun Samuel a ko a. Samuel chun, "Hi taka hin ka um?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eli kuomah a va tlan vat a, "I mi ko maw? Hi taka hin ka um" a ta. Ama chun, "Ka ko naw che, va zal nawk ta rawh" a ta. Chuongchun a fe a, a zal nawk ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chun Samuel chu a ko nawk a. Samuel chu a tho a, Eli kuomah a fe a, "I mi ko maw? Hi taka hin ka um" a ta. Eli chun, "Ka naupa, ka ko naw che. Fe la, va zal nawk ta rawh" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuong lai chun Samuel chun LALPA a la hriet ve naw a, LALPA thu chu a kuoma puong a la ni bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chun Samuel chu a ko nawk a, chu chu a ko voi thumna a nih. Samuel chu a tho a, Eli kuomah a fe a, "I mi ko maw? Hi taka hin ka um" a va ti nawk a. Chu phing leh naupang chu LALPAN a ko a nih ti Eli chun a hriet ta a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eli chun Samuel kuomah, "Fe la, va zal nawk ta rawh. A ko nawk che chun, 'LALPA, thu chu hril rawh, i siehlaw hin a ngaithlak ie' ti rawh" a ta. Samuel chu a khuma chun a va zal nawk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chu a hung a, a bula chun a ngir a, a hmaa ang bok khan, "Samuel, Samuel" tiin a ko nawk a. Samuel chun, "Thu chu hril rawh, i siehlaw hin a ngaithlak ie" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chun Samuel kuomah, "Ngai ta, Israel rama a hre taphothai na khel ngei ngei ding thil ka thaw ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu huna chun Eli kuoma a sungkuo chungchang thua thaw dinga ka thil hril po po chu a bula inthoka a tawp chenin ka hlen ding a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>A nauhaiin thil suol thaw a, Pathien an sukmuolphozie hre zing sia a khap naw leia an sungkuo chungthu kumkhuoa dinga ka rel chu ama khom ka hril tah.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Eli sungkuo bawsietna chu inthawina amanih thilhlan amania sukre thei ni ta naw nih' tiin ka lo inkham ta si a" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Samuel chu zing tieng chen a in a, LALPA in kotkharhai chu a hong a. Inlarna a hmu chu Eliin hrieng a tih ti Samuel chun a tithawng hle a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Amiruokchu, Eli chun a hung pan a, "Ka naupa Samuel" tiin a hung ko a. Samuel chun, "Hi taka hin ka um" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Eli chun, "Ieng thil am LALPA chun a hril che a? Ka lakah ieng khom ip naw rawh. I kuoma a hril po po chu ka lakah ip i nei chun i chungah Pathienin a nat thei ang tawpin thaw raw se" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuongchun, Samuel chun iengkim chu ip nei der loin a hril a. Eli chun, "LALPA a na, tha a ti ang peiin thaw raw se" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Samuel chu a hung inthang lien pei a, a kuomah LALPA a um a, a hril hrim hrim chu a sukdik pei a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Dan-a inthoka Beersheba chena Israel mihai po po chun Samuel chu LALPA zawlnei indik a ni takzet ti an hung hriet tah vong a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>LALPA chu Silo-a chun a'n lar zui pei a, Samuel kuomah a thu a puong hlak a. Samuel thu chu Israel mihai po po lai a hung inthang suok ta a.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-2.html>&larr;</a>&nbsp;&nbsp;<font class=titleType><b>1Samuel (3/31)</b></font>&nbsp;&nbsp;<a href=Simple-1Samuel-4.html>&rarr;</a>
</td></tr></table>


</body></html>
