<html><head><title>
Nehemiah (9/13)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-8.html>&larr;</a>&nbsp;&nbsp;<font class=titleType><b>Nehemiah (9/13)</b></font>&nbsp;&nbsp;<a href=Simple-Nehemiah-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu thla, ni sawmhni le pali ni chun Israel thlahai chu an pung khawm nawk a, bu ngheiin, saiip silin, luah pilvut an inphul a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel thlahai po chu hnam danghai lakah an inthier hrang a, an suolnahai le an pi le puhai ritlona lakah thupha an chawi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Mani umna sengah an ngir a, darkar thum vel inring takin LALPA an Pathien Dan bu chu an tiem a, chu zoa darkar thum sung a hmatiemin thupha an chawi a, LALPA an Pathien chu an chawibiek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Levi mi thenkhat Jesua, Bani, Kadmiel, Sebania, Buni, Serebia, Bani le Kenani hai chu kailawnah an ngir a, rawl inring takin LALPA an Pathien chu an ko a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, Levi chia mi bok Jesua, Kadmiel, Bani, Hasabneia, Serebia, Hodia, Sebania le Pathahia hai chun mipui kuomah, "Ngir unla, chatuona inthoka chatuon chena LALPA in Pathien chu inpak ro" tiin an khek a.Chuongchun, Israel mipui chu hieng ang hin an tongtai a: "I hming ropui chu inpakin um sien, chawimawina le inpakna po po chungah leng raw se.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Nang chauh hi LALPA i nih. Vanhai, van insang takhai le a sunga um arasi po po le leihnuoi le a sunga um po po le tuifinriet le a sunga um po pohai chu nangin i siem a. Iengkim hi hringna i pek a, van leng ruolin an chawibiek hlak che.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Nang chu LALPA Pathien, Abram thlangtu, Kaldai ram Ur-a inthoka thuoi suoktu le a hminga Abraham saktu i nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>A lungril chu i lakah ringumin i hriet a, Kanan hai, Hit hai, Amor hai, Periz hai, Jebu hai le Girgas hai ram chu a thlahai kuoma rochung dingin thu i thlungpui a, i fel leiin i thutiem chu i hlen ngei bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Aigupta rama kan pi le puhai rinum tuor chu i hmu a, Tuipui Sena an kona che rawl chu i ngaithlak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aigupta mihaiin hmusit taka an soisak i hmu zing leiin, Faraw le a siehlaw po pohai le a rama um po pohai chungah inchiknahai le thilmakhai i'n langtir a, chuong ang chun tu chen hin hming i siem a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>An hmaah tuipui chu i suktan a, hnuoi hulah an fe thleng a, a hung hnottuhai ruok chu lipuia lung thlak ang elin tuipui inthukah i pei hmang tawl a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sunah sum lawnin i thuoi a, zanah an fena lampui elvartu dingin mei lawnin i thuoi bok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Sinai tlangah i hung tum a, vana inthokin an kuomah thu i hril a. Rorelna indik le fel, dan indik le fel le thuruot le thupek tha takhai chu i pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>I chawlni thienghlim chu anni i'n hriettir a, i siehlaw Mosie hmangin thupek hai, thuruot hai le dan hai chu i pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>An phingtam pha vana inthokin bu i pek a, an dangchar pha lungpuia inthokin tui i pek bok a. Kut phar meua an kuoma pek i tiem rama chun luta rochung dingin i hril a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Sienkhom, kan pi le puhai chun chapo takin lulul an insuo a, i thupek an zawm nuom nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>I thu an ngaithlak nuom naw a, anni laia thilmak i thawpekhai khom an hriet zing nuom ta nawh. Lulul takin an um a, an hel a, bawia an intangna tienga thuoi kir nawktu dingin hotu an ruot ta lem a. Nisienlakhom, nang chu ngaidam dinga inpei zing Pathien, mi lunginsiet thei tak, lainatna hau tak, lungsen mei mei lo le hmangainaa sip i ni a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>bawngtuoi lem siem a, 'Hi hi a nih Aigupta rama inthoka thuoi suoktu cheu in Pathien chu' tia tirdakum taka i hming an hril siet lai khom khan anni chu i thlathlam chuong nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>"I ngilneina nasa tak leiin anni chu thlalera khan i thlathlam chuong naw a, an lampuia suna thuoitu sum lawn chun a maksan naw a, zana an lampui elvartu mei lawn chun a maksan ngai bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Anni inchuktirtu dingin i Thlarau tha tak chu i tir a, an phingtamin vana inthoka manna pek i thul naw a, an dangchar khomin tui pek i thul chuong bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kum sawmli sung zet thlalerah i chawm tawl a, ieng khom an tlasam naw a, an silfenhai a tiek naw a, an kehai a'n vung bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Lalramhai le hnam danghai chu an kutah i pek a, ram hla le kilkhawr chenin an ram i zauhpek a. Hesbon lal Sihon ramhai le Basan lal Oga ramhai chu an hluo a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>An thlahai chu vana arasi anga tamin i sukpung a, an hluo dinga an pi le puhai kuoma i lo hril tah rama chun i thuoi lut a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>An thlahai chun ram chu an hluo a, nangin chu rama um Kanan mihai chu an hmaah i suktlawm a, an nuom nuoma thaw dingin an lalhai le chu rama umhai chu an kutah i pek a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>25.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kul nei khuohai le ram tha tak tak hai chu an lak a, thil tha tinrenga sip inhai an hluo a, tuikhur cho sa hai, grep huon hai, oliv huon hai le thei kung bil tam tak an hung nei a, tlai takin an infak thau a, i thatna nasa tak chungah inhoi an chen a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>26.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Sienkhom thu an awi naw a, i lakah an hel a, i danhai chu an hnung son a. Nangma tienga kir nawk dinga ziltu zawlneihai chu an that a, nangma hrilsietna thil tirdakum tak tak an thaw a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>27.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chuongchun, suknomnatna tuor dingin an hmelmahai kutah i pek suok tawl a. Chuonga sawrdea an um phing leh nangma chu an hung ko che a, vana inthokin i lo ngaithlak a, i ngilneina nasa tak leiin sansuoktuhai i pek a, an hmelmahai kuta inthokin an san suok a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>28.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Amiruokchu, muongleia an um charin i mithmuah thil tha lo an thaw zui nawk nghal a. Chuongchun, an hmelmahai hnuoia kun dingin an kutah i pek a. An hung ko pha che leh vana inthokin i lo ngaithlak a, voi tam tak i ngilneina leiin i san suok tawl hlak a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>29.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Chun, i Danhai zawma hung kir nawk dingin i zil hlak a, sienkhom chapo takin thil an thaw a, i thupekhai an pom naw a, a zawmtuin a hringpui ngei ding i rorelnahai chu kalin thil suol an thaw a, tuklul insuoin tukkhum an innghat che a, an insuklulul a, an ngaithlak nuom nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>30.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kum tam tak chu an chungah i dawthei a, i Thlarau chun zawlneihai hmangin i zil ngat ngat a, an poisa chuong si naw leiin an tuolbawmhai kutah i pek tawl a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>31.&nbsp;</font></td><td width=10 bgcolor=#FFFFFF></td><td valign=top align=left><font class=textType>Sienkhom, i ngilneina nasa tak leiin anni chu i sukchimit phal naw a, i thlathlam song ngai bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>32.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Chuleiin, kan Pathien, Pathien ropui, iengkimthawthei le rapum, i thuthlung hlena lunginsietna suklang hlaktu chun keini chunga le kan lal hai, mi lien hai, thiempu hai, zawlnei hai, kan pi le pu hai le i mi hai po po chunga Asuria lalhai inlal laia inthoka tu chena rinumna hung tlung zozai hi thil chin thamah mi ngaipek naw hram rawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>33.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ieng khom ni sienla, kan chunga thil hung tlung po poa hin nang chu i fel a, indik takin thil i thaw a, keini ruok chun thil tha naw takin kan thaw hlak a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>34.&nbsp;</font></td><td width=10 bgcolor=#FFFFFF></td><td valign=top align=left><font class=textType>Kan lal hai, kan mi lien hai, kan thiempu hai, kan pi le pu hai khomin i dan an lo zawm naw a, i thupek le i thu inhriettirhai le anni i zilnahai chu an lo pom bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>35.&nbsp;</font></td><td width=10 bgcolor=#FFFFFF></td><td valign=top align=left><font class=textType>An chunga i hang that em em vei leh, an ram, ram lien tak le tha tak i peka chun i rong an bawlpek naw che a, an thil suol thaw an ma chuong bok nawh.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>36.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ngai ta, tu ruok hin chu bawi kan lo ni ta a, kan pi le puhai tlan dinga a ram tharsuok thil tha i pek rama hin bawi kan lo ni tah.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>37.&nbsp;</font></td><td width=10 bgcolor=#F9FFFF></td><td valign=top align=left><font class=textType>Kan suol leia kan chunga lala i ruothai chun a ram tharsuokhai chu an hui vong a, kan taksa le kan ranhai chunga chen khom an nuom nuomin thu an nei a, kan bei a dong em em a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>38.&nbsp;</font></td><td width=10 bgcolor=#F9FFFF></td><td valign=top align=left><font class=textType>"Chuong po po kan chunga thil hung tlunghai lei chun i kuomah ziek ngeiin thu khun takin kan thlung a, chu chu kan mi lien hai, Levi chi hai le thiempu haiin suoi namin an mi hrietpui a nih" tiin.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-8.html>&larr;</a>&nbsp;&nbsp;<font class=titleType><b>Nehemiah (9/13)</b></font>&nbsp;&nbsp;<a href=Simple-Nehemiah-10.html>&rarr;</a>
</td></tr></table>


</body></html>
