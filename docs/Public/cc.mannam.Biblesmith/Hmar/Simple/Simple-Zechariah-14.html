<html><head><title>
Zechariah (14/14)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-13.html>&larr;</a>&nbsp;&nbsp;<font class=titleType><b>Zechariah (14/14)</b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Ngai ta, in rallakhai nangni laia in insem hun ding LALPA ni chu a hung hnai mek a nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jerusalem do dingin hnam po po ka ko khawm ding a nih. Khawpui chu lang an ta, inhai rok ram an ta, nuhmeihai chu suollui an tih. Khawpui mihriem zatve chu salah thuoi hmang an ta, a danghai chu khawpuia inthokin suok naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu pha chun LALPA chu inthok suok a ta, indo changa a bei hlak angin, chuong hnamhai chu bei a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu ni chun Jerusalem sak tienga Oliv tlanga chun a ke innghat a ta, a tlang chu a laiah sak le thlang zawngin inphel a ta, a laiah ruom lien tak hung um a ta, a tlang tieve chu hmar tieng intawl a ta, a tieve chu sim tieng intawl a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>Tlang kar ruoma chun inbi hmang in ta, ruom chun Azel chen va sun a tih. Judai ram lal Uzia inlal laia lirhninga in tlan siet ang khan tlan sieng in tih. Chu zoah LALPA ka Pathien chu a mi thienghlim po po leh hung a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chun var um naw ni a, dei naw ni a, zil tla bok naw nih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chu ni dangdai tak, LALPA chauh hriet, sun ni lo, zan ni bok lo ning a tih. Zan tieng ruok chun var hung um a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chun Jerusalema inthokin hringna tui hung luong suok a ta, a zatve chu Tuipui Thiah luong lut a ta, a zatve dang chu Mediterranean tuipuiah; chuong ang chun nipui le thlasika khom ning a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>LALPA chu hnuoi pumpuiah lal ning a ta, chu ni chun LALPA pakhat chauh um a ta, a hming chauh chu hming um sun ning a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>Ram po po chu Gebaa inthoka Jerusalem sim tienga Rimon chenin Araba ang hung ning a tih. Sienkhom, Jerusalem chu chawi sangin um a ta, Benjamin kotkhar-a inthoka kotkhar pakhatna le a kila kotkhar chen le Hanalel Insang le laltak uoiin sawrna khur chenin a hmun pangngai hluong a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hluo sip an ta, suksiet ni ta naw ni a, Jerusalem chu him tang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jerusalem dotuhai po po chunga LALPAN hripui a'n lengtir ding chu hi hi a nih: An kea an ngir zing laiin an taksa hmon thlang a ta, an mit khurah an mithai zop ral a ta, an bauah an lei hmon thlang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu ni chun chi-aina nasa takin LALPAN mihai chu inmantir a ta, pakhatin pakhat dang kutah man a ta, inbakkei an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Juda khomin Jerusalem bei a ta, an se vela hnamhai rosum, rangkachak le tangkaruo le silfen tam tak la khawm a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chu hripui chu sakor hai, sabengtung lien chi hai, sanghawngsei hai, sabengtung chin chi hai le an inkulnaa ran um po pohai chunga khom inlengtir a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>Jerusalem do hlaktu, hnam hrang hrang la dam khawsuokhai chu kum tinin Laltak, Iengkim LALPA chu chawibiek ding le Bawkte Kut hmang dingin Jerusalemah hung hlak an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hnuoia hnam tu khom Jerusalema Laltak, Iengkim LALPA chawibiek dinga kuta hang fe naw taphot chun ruotui dong naw ni hai.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>Aigupta mihai khom kut hmang dinga an hang fe ve naw chun ruotui dong naw ni hai. Bawkte Kuta hang fe ve lo hnamhai a hremna hripui bok chu an chungah inlengtir a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu chu Aigupta hremna le Bawkte Kut hmang dinga hang fe ve lo hnamhai po po hremna chu ning a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chun sakor telnenga hai khom LALPA TA DINGA SER HRANG ti chuong tang a ta, LALPA ina bur le bel po po khom maicham hmaa ser thieng bur le bel angin thienghlim vong tang a tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jerusalem le Judai rama bur le bel po po chu Iengkim LALPA ta dinga thienghlim ning a ta, inthawia fehaiin bur le belhai chu thlai suongna dingin hmang an tih. Chu ni chun Iengkim LALPA inah sumdawng tu khom um ta naw ni hai.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-13.html>&larr;</a>&nbsp;&nbsp;<font class=titleType><b>Zechariah (14/14)</b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
