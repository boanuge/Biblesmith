<html><head><title>
Genesis (48/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-47.html>&larr;</a>&nbsp;&nbsp;<font class=titleType><b>Genesis (48/50)</b></font>&nbsp;&nbsp;<a href=Simple-Genesis-49.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hun iemani chen hnunga chun Josef kuomah, "I pa a damnaw ie" tiin an hung hril a. Chuongchun, a naupahai, Manase le Efraim chu a thuoi a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jakob kuomah, "I naupa Josefa a hung" tiin an va hril a. Israel chun a tha nei sun sangin khuma chun a thung inkang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>Jakob chun Josefa kuomah, "Pathien Iengkimthawthei chu Kanan ram Luz khuoah ka kuomah a hung inlar a, mal a mi sawm a,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chi tam tak inthlatir ka ti che a, sukpung ka ti che a, hnam chi hrang hrangin siem ka ti che a, hi ram hi i thlahai kumkhaw ro dingin peng ka tih' a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>"Tu hin i naupa pahnihai, Aigupta rama ka hung thlak hmaa i neihai kha ka rochana ngai ding an nih. Efraim le Manase hi, Reuben le Simeon ang bokin, ka ta ning an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>Hi hnunga nau i neihai ruok chu i ta ning an ta, ram an rochung dinga chun an uhai hming intawmpui an tih.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>Padana inthoka ka hung kir lai khan vangduoithlak takin Rachel chu Kanan ramah, lam lailakah, Efrat khuo kan la hlat fe laiin a thi a. Efrat (Bethlehem an ti bok) panna lampuia chun ka vui liem tah a nih" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>Israelin Josefa naupahai a hmu chun, "Tuhai am an na?" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>Josefa chun, "Pathienin a mi pek naupanghai an nih" tiin a pa chu a hril a. A pa chun, "Hung thuoi hnai tawl rawh, mal ka lo sawm theina dingin" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>A upa ta leiin Israel mit chu a chau ta a, a hmu thei ruon ruon chau a. Josefa chun a nauhai chu a hung thuoi hnai a, Jakob chun a lo kuo a, a fawp tawl a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel chun Josefa kuomah, "I hmel hmu nawk hi ka'n ring ta naw hrim hrim a, sienkhom tu hin i nauhai hmel chen khom Pathienin a mi'n hmutir tah a ni hi" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>Josefa chun a nauhai chu a pa kap kara inthok chun a kei suok a, bawka hnuoi sikin chibai a buk a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>A nauhai pahni bana chun a kei a, Efraim chu a kut chang tienga chelin Israel kut voi tieng panga chun a kei a, Manase chu a kut voi tienga chelin Israel kut chang tieng panga chun a kei a, a hung thuoi hnai a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chun, Israel chun a ban kawkal a, a kut chang tieng chu a naupang lem Efraim lu chunga chun a'n nghat a, a kut voi tieng chu a nau lutir Manase chunga chun a'n nghat a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>Chuongchun, Josefa chu mal a sawm a: "Mi thlatu Abraham le Isak haiin a hmaa kal an chawina hlak Pathien, ka pienga inthoka tu chena mi vengtu Berampu, ka Pathien,</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>siet theina po po laka inthoka mi'n tlansuoktu Vantirko chun naupanghai hi malsawm raw se. Chun, ka hming le ami thlatu Abraham le Isak hming chu hmingah put hai sien, hnuoia hin nasa takin hung pung raw hai se" tiin.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chun, a pain a kut chang tieng Efraim lu sipa a'n nghat lai Josefan a hmu chun a lungni naw a, Efraim lu sipa a kut innghat lai chu Manase lu sipa son tumin a dom kang a.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>A pa kuomah, "Pa, i sie suol a nih. Hi hi annawm ka nau lutir chu. A chungah i kut chang tieng innghat lem rawh" a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>A pa chun a nuom naw a, a kuomah, "Ka hriet, ka naupa, ka hriet. Ama khom hi hnama hril khop la hung ning a ta, la ropui a tih. Amiruokchu, a sang hi ropui lem a ta, a thlahai khom hnam tam tak la hung ning an tih," a ta.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>Chu ni chun mal a sawm tawl a: "Nangni hmingin Israel chun hi malsawmna hi a puong a nih: Efraim le Manase angin Pathienin inumtir raw se cheu" tiin. Chuong ang chun Efraim chu Manase hmaah a sie a nih .</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Israel chun Josefa kuomah, "Ngai ta, ka thi tep ta a, sienkhom Pathienin umpui a ti cheu a, in thlatuhai rama chun thuoi kir nawk a ti cheu.</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>Nang chu i unauhai chunga um i ni leiin an chan neka tam pe chuong ka ti che a, Amor mihai kuta inthoka kawlhnam le thala ka lak tlang dung kha nei i tih" a ta.</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-47.html>&larr;</a>&nbsp;&nbsp;<font class=titleType><b>Genesis (48/50)</b></font>&nbsp;&nbsp;<a href=Simple-Genesis-49.html>&rarr;</a>
</td></tr></table>


</body></html>
