<html><head><title>
Isaiah (62/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-61.html>&larr;</a>&nbsp;&nbsp;<font class=titleType><b>Isaiah (62/66)</b></font>&nbsp;&nbsp;<a href=Simple-Isaiah-63.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>propter Sion non tacebo et propter Hierusalem non quiescam donec egrediatur ut splendor iustus eius et salvator eius ut lampas accendatur</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>et videbunt gentes iustum tuum et cuncti reges inclitum tuum et vocabitur tibi nomen novum quod os Domini nominabit</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>et eris corona gloriae in manu Domini et diadema regni in manu Dei tui</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>non vocaberis ultra Derelicta et terra tua non vocabitur amplius Desolata sed vocaberis Voluntas mea in ea et terra tua Inhabitata quia conplacuit Domino in te et terra tua inhabitabitur</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>habitabit enim iuvenis cum virgine et habitabunt in te filii tui et gaudebit sponsus super sponsam gaudebit super te Deus tuus</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>super muros tuos Hierusalem constitui custodes tota die et tota nocte perpetuo non tacebunt qui reminiscimini Domini ne taceatis</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>et ne detis silentium ei donec stabiliat et donec ponat Hierusalem laudem in terra</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>iuravit Dominus in dextera sua et in brachio fortitudinis suae si dedero triticum tuum ultra cibum inimicis tuis et si biberint filii alieni vinum tuum in quo laborasti</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>quia qui congregabunt illud comedent et laudabunt Dominum et qui conportant illud bibent in atriis sanctis meis</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>transite transite per portas praeparate viam populo planum facite iter et eligite lapides elevate signum ad populos</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>ecce Dominus auditum fecit in extremis terrae dicite filiae Sion ecce salvator tuus venit ecce merces eius cum eo et opus eius coram illo</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>et vocabunt eos Populus sanctus Redempti a Domino tu autem vocaberis Quaesita civitas et non Derelicta</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-61.html>&larr;</a>&nbsp;&nbsp;<font class=titleType><b>Isaiah (62/66)</b></font>&nbsp;&nbsp;<a href=Simple-Isaiah-63.html>&rarr;</a>
</td></tr></table>


</body></html>
