<html><head><title>
Genesis (22/50)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-21.html>&larr;</a>&nbsp;&nbsp;<font class=titleType><b>Genesis (22/50)</b></font>&nbsp;&nbsp;<a href=Simple-Genesis-23.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>quae postquam gesta sunt temptavit Deus Abraham et dixit ad eum Abraham ille respondit adsum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>ait ei tolle filium tuum unigenitum quem diligis Isaac et vade in terram Visionis atque offer eum ibi holocaustum super unum montium quem monstravero tibi</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>igitur Abraham de nocte consurgens stravit asinum suum ducens secum duos iuvenes et Isaac filium suum cumque concidisset ligna in holocaustum abiit ad locum quem praeceperat ei Deus</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>die autem tertio elevatis oculis vidit locum procul</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>dixitque ad pueros suos expectate hic cum asino ego et puer illuc usque properantes postquam adoraverimus revertemur ad vos</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>tulit quoque ligna holocausti et inposuit super Isaac filium suum ipse vero portabat in manibus ignem et gladium cumque duo pergerent simul</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>dixit Isaac patri suo pater mi at ille respondit quid vis fili ecce inquit ignis et ligna ubi est victima holocausti</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>dixit Abraham Deus providebit sibi victimam holocausti fili mi pergebant ergo pariter</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>veneruntque ad locum quem ostenderat ei Deus in quo aedificavit altare et desuper ligna conposuit cumque conligasset Isaac filium suum posuit eum in altari super struem lignorum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>extenditque manum et arripuit gladium ut immolaret filium</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>et ecce angelus Domini de caelo clamavit dicens Abraham Abraham qui respondit adsum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>dixitque ei non extendas manum tuam super puerum neque facias illi quicquam nunc cognovi quod timeas Dominum et non peperceris filio tuo unigenito propter me</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>levavit Abraham oculos viditque post tergum arietem inter vepres herentem cornibus quem adsumens obtulit holocaustum pro filio</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>appellavitque nomen loci illius Dominus videt unde usque hodie dicitur in monte Dominus videbit</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>15.&nbsp;</font></td><td width=10 bgcolor=#FFFFFF></td><td valign=top align=left><font class=textType>vocavit autem angelus Domini Abraham secundo de caelo dicens</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>16.&nbsp;</font></td><td width=10 bgcolor=#F9FFFF></td><td valign=top align=left><font class=textType>per memet ipsum iuravi dicit Dominus quia fecisti rem hanc et non pepercisti filio tuo unigenito</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>17.&nbsp;</font></td><td width=10 bgcolor=#F9FFFF></td><td valign=top align=left><font class=textType>benedicam tibi et multiplicabo semen tuum sicut stellas caeli et velut harenam quae est in litore maris possidebit semen tuum portas inimicorum suorum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>18.&nbsp;</font></td><td width=10 bgcolor=#F9FFFF></td><td valign=top align=left><font class=textType>et benedicentur in semine tuo omnes gentes terrae quia oboedisti voci meae</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>19.&nbsp;</font></td><td width=10 bgcolor=#F9FFFF></td><td valign=top align=left><font class=textType>reversus est Abraham ad pueros suos abieruntque Bersabee simul et habitavit ibi</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>20.&nbsp;</font></td><td width=10 bgcolor=#F9FFFF></td><td valign=top align=left><font class=textType>his itaque gestis nuntiatum est Abraham quod Melcha quoque genuisset filios Nahor fratri suo</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>21.&nbsp;</font></td><td width=10 bgcolor=#FFFFFF></td><td valign=top align=left><font class=textType>Hus primogenitum et Buz fratrem eius Camuhel patrem Syrorum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>22.&nbsp;</font></td><td width=10 bgcolor=#FFFFFF></td><td valign=top align=left><font class=textType>et Chased et Azau Pheldas quoque et Iedlaph</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>23.&nbsp;</font></td><td width=10 bgcolor=#FFFFFF></td><td valign=top align=left><font class=textType>ac Bathuel de quo nata est Rebecca octo istos genuit Melcha Nahor fratri Abraham</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>24.&nbsp;</font></td><td width=10 bgcolor=#FFFFFF></td><td valign=top align=left><font class=textType>concubina vero illius nomine Roma peperit Tabee et Gaom et Thaas et Maacha</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Genesis-21.html>&larr;</a>&nbsp;&nbsp;<font class=titleType><b>Genesis (22/50)</b></font>&nbsp;&nbsp;<a href=Simple-Genesis-23.html>&rarr;</a>
</td></tr></table>


</body></html>
