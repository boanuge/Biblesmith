<html><head><title>
Isaiah (17/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-16.html>&larr;</a>&nbsp;&nbsp;<font class=titleType><b>Isaiah (17/66)</b></font>&nbsp;&nbsp;<a href=Simple-Isaiah-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>onus Damasci ecce Damascus desinet esse civitas et erit sicut acervus lapidum in ruina</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>derelictae civitates Aroer gregibus erunt et requiescent ibi et non erit qui exterreat</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>et cessabit adiutorium ab Ephraim et regnum a Damasco et reliquiae Syriae sicut gloria filiorum Israhel erunt dicit Dominus exercituum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>et erit in die illa adtenuabitur gloria Iacob et pingue carnis eius marcescet</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>et erit sicut congregans in messe quod restiterit et brachium eius spicas leget et erit sicut quaerens spicas in valle Rafaim</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>et relinquetur in eo sicut racemus et sicut excussio oleae duarum aut trium olivarum in summitate rami sive quattuor aut quinque in cacuminibus eius fructus eius dicit Dominus Deus Israhel</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>in die illa inclinabitur homo ad factorem suum et oculi eius ad Sanctum Israhel respicient</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>8.&nbsp;</font></td><td width=10 bgcolor=#F9FFFF></td><td valign=top align=left><font class=textType>et non inclinabitur ad altaria quae fecerunt manus eius et quae operati sunt digiti eius non respiciet lucos et delubra</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>9.&nbsp;</font></td><td width=10 bgcolor=#F9FFFF></td><td valign=top align=left><font class=textType>in die illa erunt civitates fortitudinis eius derelictae sicut aratra et segetes quae derelictae sunt a facie filiorum Israhel et erit deserta</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>10.&nbsp;</font></td><td width=10 bgcolor=#F9FFFF></td><td valign=top align=left><font class=textType>quia oblita es Dei salvatoris tui et Fortis adiutoris tui non es recordata propterea plantabis plantationem fidelem et germen alienum seminabis</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>11.&nbsp;</font></td><td width=10 bgcolor=#FFFFFF></td><td valign=top align=left><font class=textType>in die plantationis tuae labrusca et mane semen tuum florebit ablata est messis in die hereditatis et dolebit graviter</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>12.&nbsp;</font></td><td width=10 bgcolor=#FFFFFF></td><td valign=top align=left><font class=textType>vae multitudo populorum multorum ut multitudo maris sonantis et tumultus turbarum sicut sonitus aquarum multarum</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>13.&nbsp;</font></td><td width=10 bgcolor=#FFFFFF></td><td valign=top align=left><font class=textType>sonabunt populi sicut sonitus aquarum inundantium et increpabit eum et fugiet procul et rapietur sicut pulvis montium a facie venti et sicut turbo coram tempestate</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>14.&nbsp;</font></td><td width=10 bgcolor=#FFFFFF></td><td valign=top align=left><font class=textType>in tempore vespere et ecce turbatio in matutino et non subsistet haec est pars eorum qui vastaverunt nos et sors diripientium nos</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-16.html>&larr;</a>&nbsp;&nbsp;<font class=titleType><b>Isaiah (17/66)</b></font>&nbsp;&nbsp;<a href=Simple-Isaiah-18.html>&rarr;</a>
</td></tr></table>


</body></html>
