<html><head><title>
Isaiah (18/66)
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-17.html>&larr;</a>&nbsp;&nbsp;<font class=titleType><b>Isaiah (18/66)</b></font>&nbsp;&nbsp;<a href=Simple-Isaiah-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>1.&nbsp;</font></td><td width=10 bgcolor=#FFFFFF></td><td valign=top align=left><font class=textType>vae terrae cymbalo alarum quae est trans flumina Aethiopiae</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>2.&nbsp;</font></td><td width=10 bgcolor=#FFFFFF></td><td valign=top align=left><font class=textType>qui mittit in mari legatos et in vasis papyri super aquas ite angeli veloces ad gentem convulsam et dilaceratam ad populum terribilem post quem non est alius gentem expectantem expectantem et conculcatam cuius diripuerunt flumina terram eius</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>3.&nbsp;</font></td><td width=10 bgcolor=#FFFFFF></td><td valign=top align=left><font class=textType>omnes habitatores orbis qui moramini in terra cum elevatum fuerit signum in montibus videbitis et clangorem tubae audietis</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>4.&nbsp;</font></td><td width=10 bgcolor=#FFFFFF></td><td valign=top align=left><font class=textType>quia haec dicit Dominus ad me quiescam et considerabo in loco meo sicut meridiana lux clara est et sicut nubes roris in die messis</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td width=33 valign=top align=right bgcolor=#FFFFFF><font class=verseType>5.&nbsp;</font></td><td width=10 bgcolor=#FFFFFF></td><td valign=top align=left><font class=textType>ante messem enim totus effloruit et inmatura perfectio germinabit et praecidentur ramusculi eius falcibus et quae derelicta fuerint abscidentur excutientur</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>6.&nbsp;</font></td><td width=10 bgcolor=#F9FFFF></td><td valign=top align=left><font class=textType>et relinquentur simul avibus montium et bestiis terrae et aestate perpetua erunt super eum volucres et omnes bestiae terrae super illum hiemabunt</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td width=33 valign=top align=right bgcolor=#FFFFFF><font class=verseType>7.&nbsp;</font></td><td width=10 bgcolor=#F9FFFF></td><td valign=top align=left><font class=textType>in tempore illo deferetur munus Domino exercituum a populo divulso et dilacerato a populo terribili post quem non fuit alius a gente expectante expectante et conculcata cuius diripuerunt flumina terram eius ad locum nominis Domini exercituum montem Sion</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-17.html>&larr;</a>&nbsp;&nbsp;<font class=titleType><b>Isaiah (18/66)</b></font>&nbsp;&nbsp;<a href=Simple-Isaiah-19.html>&rarr;</a>
</td></tr></table>


</body></html>
