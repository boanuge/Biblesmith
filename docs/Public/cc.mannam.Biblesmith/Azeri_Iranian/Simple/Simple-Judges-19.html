<html><head><title>
Judges 19/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-18.html>&larr;</a>&nbsp;&nbsp;<font class=titleType><b>Judges 19/21 </b></font>&nbsp;&nbsp;<a href=Simple-Judges-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئلده پادشاه اولمايان او گونلرده، اِفرايئمئن داغليق بؤلگه‌سئنئن اوزاقلاريندا بئر لاوئلي ياشاييردي. او، يهودانين بِيت‌لِخِم شهرئندن اؤزو اوچون بئر جارئيه آلميشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو جارئيه آيري بئر آداملا زئنا اتدي و اوندان آيريليب آتاسينين اِوئنه، يهودانين بِيت‌لِخِم شهرئنه قاييديب اورادا دؤرد آي قالدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اَري اونون دالينجا گتدي کي، جارئيه‌نئن گؤيلونو آليب اونو گری قايتارسين. او اؤزو ائله نؤکرئني و بئر جوت اِششَک گؤتوردو. جارئيه اَرئني آتا اِوئنه آپاردي و آتاسي کئشئني گؤرنده شادليقلا پئشوازا چيخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو کئشئنئن قايين‌آتاسي يعني جاوان آروادين آتاسي اونو اِوئنده قوناق ساخلادي. کئشي اونلاردا اوچ گون قالدي و اونلار يِيئب-ائچئب اورادا قوناق قالديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دؤردونجو گون سحر تزدن دوردولار. کئشي گتمه‌يه حاضيرلاشاندا، جاوان آروادين آتاسي کوره‌کَنئنه ددي: "بئر تئکه چؤرک يِه کي، قووّت آلاسان، اوندان سونرا گِدَرسئنئز."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار اوتوردولار و ائکئسي ده بئرلئکده يِيئب-ائچدئلر؛ سونرا جاوان آروادين آتاسي بو کئشئيه ددي: "خاهئش ادئرم، بو گجه‌ني ده بئزئمله قال، قوي اوره‌يئن شاد اولسون."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئشي يولا دوشمَک اوچون آياغا قالخدي، لاکئن قايين‌آتاسي اونون قالماسينا چوخ تأکئد اتدي، اونا گؤره ده، او گجه‌ني گئنه اورادا کچئرتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بشئنجي گون کئشي گری قاييتماق اوچون سحر تزدن قالخدي. جاوان آروادين آتاسي اونا ددي: "خاهئش ادئرم، بئر آز يمک يِه کي، قووّت آلاسان. گون‌اورتادان سونرايا قدر گؤزله." اونلار ائکئسي ده بئرلئکده يمک يدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئشي جارئيه‌سي و نؤکري ائله گتمک اوچون آياغا قالخاندا، قايين‌آتاسي، يعني جاوان آروادين آتاسي اونا ددي: "باخ، گون آرتيق باتير؛ خاهئش ادئرم، بو گجه‌ني ده بورادا قال. چونکي گون باشا گلئب آخشام دوشور. گجه‌ني بورادا قالين. قوي اوره‌يئن شاد اولسون. صاباح سحر سفرئنئز اوچون تزدن دورارسينيز و اِوئنه قاييدارسان."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن بو کئشي ائستمه‌دی کی، گجه‌ني اونونلا قالسين و آياغا قالخيب يولا دوشدو. او، يِبوس، يعني ائندئکي اورشلئم شهرئنئن موقابئلئنه گلئب چيخدي. اونون پالانلي ائکي اِششه‌يي وار ائدي، جارئيه‌سي ده يانيندا ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار يِبوسا ياخينلاشاندا، آرتيق گون باتماقدا ائدي. نؤکري آغاسينا ددي: "خاهئش ادئرم، گل يِبوسلولارين بو شهرئنه گئرک و گجه‌ني بورادا کچئردک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا آغاسي اونا ددي: "يوخ، ائسرايئل اؤولادلاريندان اولمايان ياد اِللی‌لرئن شهرئنه گئرمه‌يَک، گئبعايا گدک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا آغاسي نؤکرئنه ددي: "گل چاليشاق گئبعايا يا دا رامايا چاتاق. گجه‌ني اونلارين بئرئنده قالاريق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار اورادان کچئب گتدئلر. بِنيامئنئن گئبعا شهرئنه ياخينلاشارکَن آرتيق گونش باتميشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گئبعايا دؤندولر کي، گجه‌ني اورادا قالسينلار. شهره گئرئب ميداندا اوتوردولار، لاکئن هچ کس اونلاري اِوئنه قوناق آپارمادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو زامان آخشام بئر قوجا کئشي زَمئده اولان ائشئندن اِوه قاييديردي. او، اِفرايئمئن داغليق بؤلگه‌سئندن ائدي و گئبعادا ياشاييردي. آمّا اورانين ساکئنلري بِنيامئنلی‌لردن ائدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو قوجا کئشي باشيني قالديردي و شهرئن ميدانينداکي موسافئري گؤروب ددي: "هارادان گلئب، هارايا گِدئرسن؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئشي اونا ددي: "بئز يهودانين بِيت‌لِخِم شهرئندن اِفرايئمئن داغليق بؤلگه‌سئنئن اوزاقلارينا گدئرئک. من اورالي‌يام. يهودانين بِيت‌لِخِم شهرئنه گتمئشدئم، ائندي ده اِوئمه قاييديرام. آمّا منی اِوئنه آپاران يوخدور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حال بو کي، اِششَکلرئمئزئن ساماني دا وار، يِمي ده وار. منئم، جارئيه‌مئن و يانيمداکي نؤکرئن چؤره‌يي و شرابي وار؛ هچ نَيه احتئياجيميز يوخدور."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوجا کئشي ددي: "جانين صاغ اولسون! قويون سئزئن احتئياجلارينيزي من رفع ادئم. آنجاق گجه‌ني ميداندا قالمايين."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونو گؤتوروب اِوئنه گتئردي و اِششَکلرئنه يِم وردی. هامي آياقلاريني يوياندان سونرا يِيئب-ائچدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يِيئب-ائچدئکلري زامان، شهر ساکئنلرئندن بئر دسته ياراماز آدام اِوي احاطه‌يه آليب قاپيني دؤيدولر. بو آداملار اِو صاحئبي قوجايا ددئلر: "اِوئنه گلن کئشئني باييرا چيخارت، اونونلا ياتاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِو صاحئبي باييرا چيخيب اونلارا ددي: "يوخ، هموطنلرئم، يالواريرام، بله بئر پئسلئک اتمه‌يئن. ائندي کي بو آدام منئم اِوئمه گلئب، بو آلچاقليغي اتمه‌يئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ منئم اِوده اَره گتمه‌مئش قيزيم و او کئشئنئن جارئيه‌سي وار. قوي اونلاري بورايا چيخارديم، بو بي‌آبيرچيليغي اونلارلا ادئن، اونلارلا گؤزونوزه خوش گؤرونه‌ني ادئن، لاکئن بو کئشي ائله بله آلچاقليق اتمه‌يئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن بو آداملار اونا قولاق آسماق ائستَمه‌دئلر. اونا گؤره ده لاوئلي جارئيه‌سئنئن قولوندان توتوب باييرا، اونلارين يانينا چيخارتدي. اونلار اونا تَجاووز ادئب بوتون گجه‌ني سحره‌جک اونونلا پئس ائشلر گؤردولر. سحر آچيلاندا آروادي بوراخديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آرواد گون آغاراندا آغاسينين قالديغي يره، قوجا آدامين اِوئنه قاييديب قاپينين يانيندا يره ييخيلدي و هاوا آچيلانا قدر اورادا قالدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آغاسي سحر قالخيب اِوئن قاپيلاريني آچدي و يولونا داوام اتمک اوچون چيخاندا، جارئيه‌سئني اِوئن دروازاسيندا اَللري آستانادا يره ييخيلميش گؤردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئشي آروادا ددي: "دور، گِدَک." لاکئن اوندان هچ بئر جاواب گلمه‌دي. سونرا کئشي جارئيه‌سئني اِششه‌يئن اوستونه قويوب، اؤز شهرئنه يولا دوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، اِوئنه چاتاندا، بئر بيچاق گؤتوروب جارئيه‌سئنئن جَسَدئني اون ائکي تئکه‌يه بؤلدو و دوغراديغي تئکه‌لري بوتون ائسرايئل بؤلگه‌لرئنه گؤندردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو حئصّه‌لري گؤرَن هر کس ددي: "ائسرايئل اؤولادلاري مئصئردن چيخاندان بو گونه‌جک، بله بئر حادئثه نه اولوب، نه ده گؤرونوب. بو باره‌ده دوشونون، مصلحتله‌شئب وردئيئنئز قَراري بئلدئرئن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-18.html>&larr;</a>&nbsp;&nbsp;<font class=titleType><b>Judges 19/21 </b></font>&nbsp;&nbsp;<a href=Simple-Judges-20.html>&rarr;</a>
</td></tr></table>


</body></html>
