<html><head><title>
Ezra 4/10 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-3.html>&larr;</a>&nbsp;&nbsp;<font class=titleType><b>Ezra 4/10 </b></font>&nbsp;&nbsp;<a href=Simple-Ezra-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودالي‌لارين و بِنيامئنلی‌لرئن دوشمنلري اشئتدئلر کي، اسئرلئکدن قاييدانلار، ائسرايئلئن تاريسي رب اوچون معبد تئکئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار زِروبّابئله و نسئل باشچيلارينين يانينا گلئب ددئلر: "قوي بئز ده سئزئنله برابر بو معبدي تئکَک، چونکي بئز ده سئزئن کئمي سئزئن تارينيزا سئتايئش ادئرئک. آشور پادشاهي اِسَر-خَدّونون دؤوروندن بَري کي، بئزي بورايا گتئردي، سئزئن تارينيزا قوربان تقدئم ادئرئک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن زِروبّابئل، يَشوع و ائسرايئلئن آيري نسئل باشچيلاري اونلارا بله ددئلر: "تاريميزين معبدئني قورماق اوچون سئزئن بئزئمله هچ بئر اورتاق ائشئنئز يوخدور. بئز اؤزوموز اَل‌بئر اولوب فارس پادشاهي کوروشون امرئنه اَساسن ائسرايئلئن تاريسي ربّه معبد تئکه‌جيئک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت بو اؤلکه‌نئن خالقي يهودا خالقيني تشوئقدن ساليب تئکئنتي ائشئنده اونلاري قورخوتدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو خالق يهودئلرئن ضئدّئنه اوجرَتله مصلحتچئلر توتدولار کي، اونلارين مقصدلرئني بوشا چيخارتسينلار. بونو فارس پادشاهلاري کوروشون دؤوروندن داريوشون دؤورونه قدر اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اَخَشوِروشون پادشاهليغيندا، اونون حؤکمدارليغينين باشلانيشيندا، اونلار يهودا و اورشلئمده ياشايانلارين ضئدّئنه بئر ائتّئهام مکتوبو يازديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فارس پادشاهي اَرتَخشَستانين دؤورونده بئشلام، مئترِدات، طابِل و باشقا يولداشلاري پادشاه اَرتَخشَستايا مکتوب يازديلار. مکتوب اَرامي دئلئنده يازيليب اَرامي دئلئندن ده ترجومه ادئلدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سرکرده رِخوم و مئرزه شئمشه‌ي پادشاه اَرتَخشَستايا اورشلئمئن ضئدّئنه بله بئر مکتوب يازديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا سرکرده رِخوملا مئرزه شئمشه‌ي و قالان يولداشلاري مکتوبا حاکئملردن، امئرلردن، قوللوقچولاردان، فارسلاردان، اَرَکلی‌لردن، بابئللی‌لردن، شوشَنلی‌لردن، يعني عِيلاملي‌لاردان</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و باشقا خالقلاردان کي، بؤيوک و شانلي آشوربانئپال اونلاري اسئر آپاريب سامئرئيه شهرئنده و فَرات چايينين قرب تورپاقلاريندا يِرلَشدئرمئشدي، ائمضا ييغديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بودور اونلارين پادشاه اَرتَخشَستايا گؤندردئيي مکتوبون صورتي: "پادشاه اَرتَخشَستايا فَرات چايينين او بئري تايينين تورپاقلاريندا ياشايان قوللاريندان.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاها معلوم اولسون کي، سئزئن يانينيزدان گلن يهودئلر بئزئم يانيميزا، اورشلئمه گلئبلر. اونلار بو عاصي و پئس شهري تزه‌دن تئکئرلر. دووارلارين تئکمه‌سئني قورتاريرلار و پايالاري دا تعمئر ادئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاها معلوم اولسون کي، اگر بو شهر تزه‌دن تئکئلسه، دووارلاري دا قورتارسا، اونلار سنه خراج، جزيه، و باج ورميه‌جکلر. بونونلا دا پادشاهين گلئرئنه زئيان دَيه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي سارايين خئدمتئنده اولدوغوموزا گؤره، بئزه ياراشماز کي، پادشاها حؤرمتسئزلئک ادئلمه‌سئني گؤرَک. اونا گؤره ده پادشاها بو خبري گؤنده‌رئب چاتديريريق،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اله کي، سنئن آتالارينين دفترلري آختاريلسين. بو دفترلرده بو شهر حاقّيندا معلومات تاپاجاقسينيز کي، نجه هم عاصي، هم ده پادشاهلار و وئلايتلر اوچون ضررلي‌دئر. قدئمدن بَري اورادان عوصيان قالخيب و بونون اوچون شهر خارابايا چِورئلئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پادشاها معلوم ادئرئک کي، اگر بو شهر برپا ادئلسه و دووارلاري تئکئلئب قورتارسا، سنئن فَرات چايينين قرب تورپاقلاريندان پايين اولماياجاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پادشاه سرکرده رِخوما، مئرزه شئمشه‌يه و سامئره ائله فَرات چايينين او بئري تاييندا ياشايان يولداشلارينا بله جاواب گؤندردي: "سالاملار!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئزه گؤندردئيئنئز مکتوب حوضورومدا ترجومه ادئلئب اوخوندو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره من امر وردئم و تفتئش عمله کچدي. تصدئق اولوندو کي، بو شهرئن ساکئنلري قدئمدن بَري پادشاهلارين ضئدّئنه عوصيان قالديريبلار. خيانت و عوصيان بو شهردن باش قالديريب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان اورشلئمي ائداره ادن قودرتلي پادشاهلار وار ائدي. فَرات چايينين او بئري تاييندا بوتون تورپاقلار اوستونده بو پادشاهلار حؤکمرانليق ادئردئلر و بورانين اهالئسي اونلارا خراج، جزيه و باج ورئردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي امر ورئن، بو آداملار، ائشي دايانديرسينلار و من امر ورنه قدر بو شهر تزه‌دن تئکئلمه‌سئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو ائشه اعتئناسيز اولماقدان اوزاق دورون. نئيه شر آرتيب پادشاهلارا زئيان وورولسون؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاه اَرتحشَستانين مکتوبونون صورتي رِخوملا مئرزه شئمشه‌يئن و يولداشلارينين حوضوروندا اوخوناندا، اونلار تَلَسئک اورشلئمه يهودئلرئن يانينا گتدئلر. اونلارين ائشئني قوشون زورو ائله دايانديرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِلَجه، تارينين اورشلئمده‌کي معبدئنئن تئکئلمه ائشي دايانديريلدي و بو ائش فارس پادشاهي داريوشون حؤکمدارليغينين ائکئنجي ائلئنه قدر داياندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-3.html>&larr;</a>&nbsp;&nbsp;<font class=titleType><b>Ezra 4/10 </b></font>&nbsp;&nbsp;<a href=Simple-Ezra-5.html>&rarr;</a>
</td></tr></table>


</body></html>
