<html><head><title>
Judges 11/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-10.html>&larr;</a>&nbsp;&nbsp;<font class=titleType><b>Judges 11/21 </b></font>&nbsp;&nbsp;<a href=Simple-Judges-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گئلعادلي يئفتاخ ائگئد دؤيوشچو ائدي، لاکئن فاحئشه بئر آروادين اوغلو ائدي. اونون آتاسي گئلعاد ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گئلعادين آروادي اونا اوغوللار دوغدو؛ و بو آروادين اوغوللاري بؤيويَن زامان يئفتاخي قوووب اونا ددئلر: "آتاميزين اِوئندن سنه مئراث دوشمور، اونا گؤره کي، سن آيري آروادين اوغلوسان."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يئفتاخ قارداشلارينين يانيندان قاچيب طوب دئياريندا ياشادي؛ يئفتاخين باشينا دَيَرسئز آداملار ييغيليب اونونلا دولانيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر مودّتدن سونرا، عَمّون اؤولادلاري ائسرايئللی‌لرئن ضئدّئنه دؤيوشه چيخديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عَمّون اؤولادلاري ائسرايئللی‌لرئن ضئدّئنه چيخان زامان، گئلعاد آغساقّاللاري گتدئلر کي، يئفتاخي طوب دئياريندان گتئرسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار يئفتاخا ددئلر: "گل بئزه سرکرده‌لئک ات کي، عَمّون اؤولادلارينين ضئدّئنه ووروشاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يئفتاخ گئلعاد آغساقّاللارينا ددي: "مگر سئز مندن نئفرت ادئب آتامين اِوئندن منی قوومادينيز؟ بس ائندي نئيه چتئنلئيه دوشَنده، منئم يانيما گلئبسئنئز؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گئلعاد آغساقّاللاري يئفتاخا ددئلر: "سنئن يانينا اونا گؤره گلمئشئک کي، ائندي سن بئزئمله گدئب عَمّون اؤولادلارينين ضئدّئنه دؤيوشه‌سن و بوتون گئلعاد اهالئسئنه باشچي اولاسان."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يئفتاخ گئلعاد آغساقّاللارينا ددي: "اگر منی آپاراسينيز کي، عَمّون اؤولادلارينين ضئدّئنه دؤيوشم و رب اونلاري منه تسلئم اده، آيا سئزئن باشچينيز اولاجاغام؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گئلعاد آغساقّاللاري يئفتاخا ددئلر: "سنئنله بئزئم آراميزدا قوي رب شاهئد اولسون! بئز حقئقتن سنئن سؤزونه عمل اده‌جيئک."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يئفتاخ گئلعاد آغساقّاللاري ائله برابر گتدي و خالق دا اونو اؤزونه باشچي و سرکرده اتدي؛ يئفتاخ مئصپا‌دا، ربّئن حوضوروندا بوتون شرطلرئني ددی.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان سونرا يئفتاخ عَمّون پادشاهينين يانينا قاصئدلر گؤندرئب ددي: "بئزئم آراميزدا نه اولوب کي، تورپاغيمدا منئمله ووروشماغا گلئبسن؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عَمّون اؤولادلارينين پادشاهي يئفتاخين قاصئدلرئنه ددي: "اونا گؤره کي، ائسرايئللی‌لر مئصئردن چيخان زامان، منئم تورپاقلاريمي اَرنوندان يَبّوق و اوردون چايلارينا قدر آليبلار. ائندي اونلاري منه دؤيوشسوز گری قايتارين."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يئفتاخ گئنه ده عَمّون خالقينين پادشاهينين يانينا قاصئدلر گؤندردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قاصئدلر اونا ددئلر: "يئفتاخ بله ديئر: «ائسرايئللی‌لر نه موآب تورپاغيني آليبلار، نه ده عَمّون اؤولادلارينين تورپاغيني.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي ائسرايئللی‌لر مئصئردن چيخاندا، قيرميزي دهنزه قدر صحرادان کچئب قِدِشه گلدئلر،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا ائسرايئل اِدوم پادشاهينين يانينا قاصئدلر گؤندرئب بله دِمئشدي: ‹خاهئش ادئرئک تورپاغيندان کچمک اوچون بئزه ائجازه وره‌سن.› لاکئن اِدوم پادشاهي اونلارا قولاق آسمادي. موآب پادشاهينين يانينا دا آداملار گؤندردئلر، آمّا او دا راضي اولمادي. اونا گؤره ده ائسرايئللی‌لر قِدِشده قالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا ائسرايئللی‌لر صحرانين ائچئندن گتدئلر، اِدوملا موآب تورپاقلارينين اطرافيندان کچئب، موآب اؤلکه‌سئنئن شرق سمتئنه چاتديلار و اَرنون دره‌سئنئن او بئري طرفئنده دوشَرگه سالديلار. لاکئن موآبين سرحدئني کچمه‌دئلر، اونا گؤره کي، اَرنون موآبين سرحدي ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئللی‌لر اِمورلولارين پادشاهي، خِشبون پادشاهي سئخونون يانينا قاصئدلر گؤندرئب دِمئشدئلر: {خاهئش ادئرئک، اؤز اؤلکه‌مئزه چاتانا قدر ائجازه وره‌سن کي، سنئن تورپاغيندان کِچک.}</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا سئخون ائسرايئللی‌لره اعتئبار اتمه‌دي کي، اونلارا اؤز تورپاغيندان کچمک يولو ورسئن؛ بوتون خالقيني ييغيب ياهِصادا اوردوگاه قوردو و ائسرايئللی‌لرله دؤيوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئلئن تاريسي رب سئخون و اونون بوتون خالقيني ائسرايئللی‌لره تسلئم اتدي و اونلاري مغلوب اتدئلر؛ بلجه، ائسرايئللی‌لر او يرده ياشايان اِمورلولارين تورپاغينا مالئک اولدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئللی‌لر بلجه اَرنوندان يَبّوق چايينا قدر، صحرادان اوردون چايينا قدر بوتون اِمورلولار تورپاقلارينا مالئک اولدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي کي، ائسرايئلئن تاريسي رب اؤز خالقي ائسرايئللی‌لرئن قاباغيندان اِمورلولاري قوووب، مگر سن بورايا صاحئب چيخاجاقسان؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر سن اؤز تارين کِموشون سنه وردئکلرئنه مالئک اولمازسان؟ بئز ده تاريميز ربّئن بوتون بئزه وردئکلرئني اؤزوموزه آلاجاغيق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي سنئن موآب پادشاهي صئپّور اوغلو بالاقدان نه‌يئن ياخشيدير؟ گؤر او، ائسرايئلله هچ چکئشدي؟ و يا اونلارين ضئدّئنه هچ دؤيوشدو؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوچ يوز ائل ائسرايئل خِشبونلا عَروعِرده، بونلارين اطراف قصبه‌لرئنده و اَرنون دره‌سي بويونجا يِرلَشَن بوتون شهرلرده ياشادي. نه اوچون بو مودّتده بو تورپاقلاري گری آلمادينيز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من سنئن ضئدّئنه گوناه اتمه‌مئشم. آمّا سن منئم ضئدّئمه دؤيوشمکله منه پئسلئک ادئرسن؛ قوي حؤکم ادن رب بو گون ائسرايئل اؤولادلاري ائله عَمّون اؤولادلاري آراسيندا حؤکم اتسئن.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن عَمّون پادشاهي، يئفتاخين اونا گؤندردئيي سؤزلره قولاق آسمادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّئن روحو يئفتاخين اوستونه اِندي. او، گئلعاددان و مِنَسّه‌دن کچدي؛ سونرا گئلعادداکي مئصپا‌دن کچئب، عَمّون اؤولادلارينين اوستونه گتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يئفتاخ ربّه نذر ادئب ددي: "اگر عَمّون اؤولادلاريني حقئقتن منه تسلئم اده‌سن،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان عَمّون اؤولادلارينين دؤيوشوندن صاغ سالامات قاييداندا، اِوئمئن دروازاسيندان قاباغيما بئرئنجي نه چيخسا، ربّئن اولاجاق و اونو يانديرما قورباني اده‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يئفتاخ عَمّون اؤولادلاري ائله دؤيوشه چيخدي. رب ده عَمّون اؤولادلاريني يئفتاخا تسلئم اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عَمّون اؤولادلاريني عَروعِردن مئنّئته چاتانا قدر، ائيئرمي شهري، آبِل‌کِرامئمه قدر قتلي‌عام اتدي. بلجه اونلار ائسرايئللی‌لره موطئع اولدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يئفتاخ مئصپا‌يا، اؤز اِوئنه قاييداندا، يئفتاخين قيزي دف چاليب اويناياراق اونون پئشوازينا چيخدي. بو اونون يگانه اؤولادي ائدي؛ اوندان باشقا نه اوغلو وار ائدي، نه ده قيزي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، قيزيني گؤرنده پالتاريني جيريب ددي: "واي، قيزيم! بِلئمي اَيدئن، منی فلاکته قويدون! من ربّه نذر اتمئشم، آرتيق سؤزومدن دؤنه بئلمه‌رم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قيزي اونا ددي: "آتا، سن ربّه نذر ادئبسن. ائندي کي، رب دوشمنلرئندن، عَمّون اؤولادلاريندان سنئن اوچون قئصاص آليب، سؤز آغزيندان نجه چيخيب، منه اِلَجه ده ات."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا قيز آتاسينا ددي: "آنجاق بو آرزومو يرئنه يتئر؛ منه ائکي آي ائجازه ور، قوي رفئقه‌لرئمله داغلارا گدئب اؤز ناکام قيزليغيم اوچون آغلاييم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آتاسي اونا ددي: "گت." بلجه اونا ائکي آي ائجازه وردی. او دا رفئقه‌لري ائله برابر گدئب داغلاردا اؤز ناکام قيزليغينا آغلادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائکي آي کچندن سونرا، آتاسينين يانينا قاييتدي و آتاسي اونون باره‌سئنده اتدئيي نذري يرئنه يتئردي؛ قيزين هچ کئشي ائله رابئطه‌سي يوخ ائدي. بوندان سونرا ائسرايئلده بو بئر عادت اولدو</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کي، هر ائل ائسرايئل قيزلاري گدئب گئلعادلي يئفتاخين قيزي اوچون ائلده دؤرد گون ياس توتدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-10.html>&larr;</a>&nbsp;&nbsp;<font class=titleType><b>Judges 11/21 </b></font>&nbsp;&nbsp;<a href=Simple-Judges-12.html>&rarr;</a>
</td></tr></table>


</body></html>
