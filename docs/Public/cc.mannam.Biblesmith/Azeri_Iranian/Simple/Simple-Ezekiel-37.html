<html><head><title>
Ezekiel 37/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-36.html>&larr;</a>&nbsp;&nbsp;<font class=titleType><b>Ezekiel 37/48 </b></font>&nbsp;&nbsp;<a href=Simple-Ezekiel-38.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن اَلي اوستومده ائدي. رب اؤز روحو ائله منی باييرا چيخارديب وادئنئن اورتاسينا قويدو؛ وادي سوموکلرله دولو ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او منی اونلارين اوستونده گَزدئرئب هر طرفه آپاردي. گؤردوم کي، وادئنئن اوستونده سايسيز-حسابسيز سوموک وار. اونلار بَرک قوروموشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب منه ددي: "ای بشر اوغلو، بو سوموکلر مگر دئرئله بئلر؟" من جاواب وردئم: "ای پروردئگار رب، بونو سن بئلئرسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او منه ددي: "بو سوموکلر اوچون نبئلئک ادئب اونلارا دِه کي، ای قورو سوموکلر، ربّئن سؤزونو اِشئدئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بو سوموکلره بله ديئر: «باخين، من سئزئن ائچئنئزه نفس قوياجاغام کي، سئز دئرئله‌‌سئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوستونوزه وَتَرلر قوياجاغام، اَت بئتئره‌جيم، سئزي دَري ائله اؤرته‌جيم، ائچئزه نفس قوياجاغام کي، سئز دئرئله‌‌سئنئز؛ او واخت بئله‌جکسئنئز کي، رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منه امر اولوندوغو کئمي نبئلئک اتدئم. من نبئلئک اِدَرکَن بئر گورولتو قوپدو، بئر تاقّيلتي اِشئدئلدي. سوموکلر بئربئرلرئنه ياخينلاشديلار، سوموک سومويه بئتئشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من باخيب گؤردوم کي، اونلارين اوستونه وَتَرلر گلدي، اَت بئتدي، بونلاري دا دَري اؤرتدو. لاکئن اونلاردا نفس يوخ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب منه ددي: "ای بشر اوغلو، نفس اوچون نبئلئک ات، نبئلئک ادئب نفسه دِه کي، پروردئگار رب بله ديئر: «ای نفس، کوله‌يئن اَسدئيي دؤرد سمتدن گل، بو اؤلدورولَن آداملارين اوستونه اوفور کي، دئرئلسئنلر.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منه امر اتدئيي کئمي نبئلئک اتدئم. نفس اونلارين ائچئنه گئردي و اونلار دئرئلئب آياق اوسته قالخديلار. چوخ بؤيوک بئر قوشون ياراندي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت رب منه ددي: "ای بشر اوغلو، بو سوموکلر بوتون ائسرايئل نسلئني تمثئل ادئر. باخ، اونلار بله ديئرلر: «سوموکلرئمئز قورويوب، اومئدئمئز يوخ اولوب، کامئل کَسئلمئشئک.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده نبئلئک ادئب اونلارا دِه کي، پروردئگار رب بله ديئر: «ای خالقيم، من قبئرلرئنئزي آچيب سئزي اورادان چيخارداجاغام و ائسرايئل تورپاغينا گتئره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای خالقيم، من قبئرلرئنئزي آچاندا، سئزي قبئرلرئنئزدن چيخارداندا بئله‌جکسئنئز کي، رب منم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من ائچئنئزه اؤز روحومو قوياجاغام و سئز دئرئله‌جکسئنئز. سئزي اؤز تورپاغينيزا يِرلَشدئره‌جيم. او واخت بئله‌جکسئنئز کي، من رب بونو دِمئشم و يرئنه يتئره‌جيم.» رب بله بويورور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"سن، ای بشر اوغلو، اَلئنه بئر عصا گؤتور و اونون اوستونه ياز: «يهودا و اونون همراهي اولان ائسرايئل اؤولادلاري اوچون.» سونرا باشقا بئر عصا گؤتور و اونون اوستونه ياز: «اِفرايئمئن عصاصي اولان يوسئف و اونون همراهي اولان بوتون ائسرايئل نسلی اوچون.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو عصالاري بئربئرئنئن اوستونه قويوب بئرلَشدئر. اِله ات کي، اَلئنده بئر عصا اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر سنئن خالقينين اؤولادلاري سوروشسالار کي «اتدئکلرئنئن معناسي نه‌دئر، بئزه بئلدئرمَزسن؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارا دِه کي، پروردئگار رب بله ديئر: «اِفرايئمئن اَلئنده‌کي عصاني، يعني يوسئفئن عصاسيني و اونون همراهي اولان ائسرايئل قبئله‌لرئنئن عصاسيني گؤتوره‌‌جيم و يهودانين عصاسي ائله بئرلَشدئرئب بئر عصا اده‌جيم. اونلار اَلئمده بئر اولاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوستونه يازي يازديغين عصالار اونلارين گؤزلري قاباغيندا اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارا دِه کي، پروردئگار رب بله ديئر: باخين، من ائسرايئل اؤولادلاريني، يانلارينا گتدئکلري مئلّتلرئن آراسيندان گؤتوره‌جيم، اونلاري هر يردن ييغيب اؤز تورپاقلارينا گتئره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلاري اؤلکه‌ده، ائسرايئل داغلاري اوستونده واحئد بئر مئلّت اده‌جيم. هاميسينين واحئد پادشاهي اولاجاق. داها ائکي آيري مئلّت اولماياجاقلار، ائکي پادشاهليغا دا بؤلونميه‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آرتيق بوتلري ائله، ائيرنج شيلري ائله، عوصيانلاري ائله اؤزلرئني نجئس اتميه‌جکلر. اونلاري ياشاديقلاري و ائچئنده گوناه اتدئکلري يِرلردن قورتاريب تمئز اده‌جيم. اونلار منئم خالقيم، من ده اونلارين تاريسي اولاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قولوم داوود اونلارين پادشاهي اولاجاق، اونلارين هاميسينا واحئد چوبان اولاجاقدير. اونلار منئم حؤکملرئمه گؤره رفتار اده‌جکلر و قايدالاريمي ساخلاييب يرئنه يتئره‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قولوم يعقوبا وردئيئم، آتالارينين ياشاديقلاري اؤلکه‌ده ياشاياجاقلار، اؤزلري، اوغوللاري و نوه‌لري ابده کئمي اورادا ياشاياجاقلار. قولوم داوود دا ابده کئمي اونلارين رهبري اولاجاقدير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اونلارلا صولح عهدي باغلاياجاغام. بو اونلارلا ابدی بئر عهد اولاجاق. اونلاري اورادا يِرلَشدئرئب سايلاريني چوخالداجاغام. موقدّس مکانيمي ابده کئمي اونلارين آراسيندا قوراجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منئم مسکنئم اونلارين آراسيندا اولاجاق. من اونلارين تاريسي، اونلار دا منئم خالقيم اولاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موقدّس مکانيمي ابده کئمي اونلارين آراسيندا يِرلَشدئرَنده، مئلّتلر بئله‌جکلر کي، ائسرايئلي تقدئس ادن من رَبّم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-36.html>&larr;</a>&nbsp;&nbsp;<font class=titleType><b>Ezekiel 37/48 </b></font>&nbsp;&nbsp;<a href=Simple-Ezekiel-38.html>&rarr;</a>
</td></tr></table>


</body></html>
