<html><head><title>
Ezekiel 30/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-29.html>&larr;</a>&nbsp;&nbsp;<font class=titleType><b>Ezekiel 30/48 </b></font>&nbsp;&nbsp;<a href=Simple-Ezekiel-31.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، نبئلئک ادئب دِه کي، پروردئگار رب بله ديئر: «‹آه، او گون› ديئب شئون ادئن،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي او گون ياخيندير، ربّئن گونو ياخيندير؛ او گون بولودلو گوندور، مئلّتلرئن قئيامَت گونودور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئرئن اوستونه قيلينج گله‌جک، کوش درد ائچئنده ياتاجاق او زامان کي، مئصئرده آداملار هلاک اولورلار، اؤلکه‌نئن ثروتي قارت اولونور، بونؤوره‌‌لري داغيلير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئرله بئرلئکده کوش، پوت، لود، بوتون عَرَبئستان، کوب و عهد باغلاديغي اؤلکه‌نئن آداملاري قيلينجدان کچئرئله‌جکلر.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بله ديئر: «مئصئره آرخا اولانلار ييخيلاجاقلار، اونون کئبئرلَندئيي قودرت ييخلاجاق؛ مئگدولدان سِوِنه‌يه قدر اراضئده قيلينجدان کچئرئلَنه‌جکلر.» پروردئگار رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«مئصئر خارابا قالميش اؤلکه‌لر آراسيندا خارابا قالاجاق. شهرلري وئران اولموش شهرلر آراسيندا وئران قالاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من مئصئري اودا تسلئم ادنده، اونا کؤمک ادنلر اَزئلَنده بئله‌جکلر کي، رب منم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون گَمئلرله قاصئدلر گؤنده‌ره‌جيم کي، لاقيد اولان کوش اهالئسئني قورخوتسونلار. اونلار مئصئرئن داغيلديغي گون گلنده ائضطئرابا دوشه‌جکلر. باخ، او گون گلئر!»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پروردئگار رب بله ديئر: «بابئل پادشاهي نِبوکَدنِصّر واسئطه‌سئله مئصئرئن بوللوغونا آخير قوياجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او و قوشونو کي، مئلّتلر آراسيندا لاپ رحمسئزدئرلر، اؤلکه‌ني يِرله بئر اتمک اوچون گتئرئله‌جک. مئصئرئن ضئدّئنه قيلينج چکه‌جکلر، اؤلکه‌ني اؤلولرله دولدوراجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چايلاري قورودوب، اؤلکه‌ني پئس آداملارا ساتاجاغام. اؤلکه‌ني ده، اورادا اولان هر شيي ده ياداِللي‌لرئن اَلي ائله وئران اده‌جيم.» من رب بونو ددئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «بوتلري محو اده‌جيم، نوفداکي بوتلري يوخ اده‌جيم؛ آرتيق مئصئرده رهبر قالماياجاق؛ بلجه مئصئر اؤلکه‌‌سئني قورخوويا سالاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پَتروسو خاراباليغا چِوئره‌جيم، صوعَني اودا وره‌جيم، نو شهرئني موحاکئمه اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قضبئمي مئصئرئن قالاسي اولان صئن شهرئنئن اوستونه تؤکه‌جيم، نو شهرئنئن چوخلو اهالئسئني يوخ اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئري اودا وره‌جيم، صئن شهري آغير بئر آغرييا دوشه‌جک، نو شهرئنئن دوواري ياريلاجاق. نوف هر گون ائضطئراب ائچئنده ياتاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اون شهرئنئن ، پئبِسِت شهرئنئن جاوانلاري قيلينجدان کچئرئله‌جک. اوراداکي اهالي اسئر اولوناجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تَخپَنخِسده مئصئرئن يوغونو قيرديغيم زامان اورادا گوندوز قارانليغا چِورئله‌جک، کئبئرلَندئيي قودرت محو اولاجاق. شهر بولودلارلا اؤرتولَنه‌جک، قيز شهرلري اسئر اولوناجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه مئصئري موحاکئمه اده‌جيم. او واخت بئله‌جکلر کي، رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اسئرلئيئمئزئن اون بئرئنجي ائلئنده، بئرئنجي آيين يدّئنجی گونو منه ربّئن سؤزو نازئل اولدو:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، مئصئر پادشاهي فئرعونون قولونو قيرديم. باخ، قولو ساغالماق اوچون باغلانماييب، اونا مَرهم قويولماييب کي، قيلينج اَله آلاجاق قدر گوجلَنسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده پروردئگار رب بله ديئر: «باخ، من مئصئر پادشاهي فئرعونون ضئدّئنه‌يَم. هر ائکي قولونو-صاغ اولاني دا، سيناني دا قيراجاغام، قيلينجي اَلئندن سالاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئرلی‌لري مئلّتلر آراسينا ياياجاغام، اؤلکه‌لر آراسينا سَپه‌لَيه‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئل پادشاهينين قولونا گوج وره‌جيم، قيلينجيمي اونون اَلئنه وره‌جيم. آمّا فئرعونون قول‌لاريني قيراجاغام. او، بابئل پادشاهينين قاباغيندا آغير يارالي کئمي ناله چکه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئل پادشاهينين قولونا گوج وره‌جيم، لاکئن فئرعونون قول‌لاري يانينا دوشه‌جک. قيلينجيمي بابئل پادشاهينين اَلئنه ورنده، او دا بو قيلينجي مئصئر اؤلکه‌سئنه اوزاداندا بئله‌جکلر کي، رب منم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئرلی‌لري مئلّتلر آراسينا ياياجاغام و اؤلکه‌لر آراسينا سَپه‌لَيه‌جيم. او واخت بئله‌جکلر کي، رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-29.html>&larr;</a>&nbsp;&nbsp;<font class=titleType><b>Ezekiel 30/48 </b></font>&nbsp;&nbsp;<a href=Simple-Ezekiel-31.html>&rarr;</a>
</td></tr></table>


</body></html>
