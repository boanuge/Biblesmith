<html><head><title>
1Samuel 20/31 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-19.html>&larr;</a>&nbsp;&nbsp;<font class=titleType><b>1Samuel 20/31 </b></font>&nbsp;&nbsp;<a href=Simple-1Samuel-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود راماداکي نايوتدان قاچدي و گلئب يوناتاندان سوروشدو: "مگر من نه اتمئشم؟ تقصئرئم ندئر؟ آتانين ضئدّئنه نه گوناهيم وار کي، جانيمين قصدئنه دوروب؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان اونا جاواب وردی: "ائراق اولسون! سن اؤلمَيه‌جکسن. باخ، آتام منه دِمه‌مئش هچ بئر ائش گؤرمَز، ائستر بؤيوک اولسون، ائستر کئچئک. اونا گؤره ده نه اوچون آتام مندن بو ائشي گئزلَتسئن؟ بله شي اولا بئلمز!"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود گئنه آند ائچئب ددي: "آتان ياخشي بئلئر کي، من سنئن گؤزونده لوطف تاپميشام. اونا گؤره ديئب: «قويمايين يوناتان بونو بئلسئن، يوخسا ناراحات اولار.» لاکئن وار اولان ربّه و جانينا آند اولسون، منئمله اؤلوم آراسيندا، حقئقتن، آنجاق بئر قَدَم وار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان داوودا ددي: "سن نه دئيه‌سن، اونو دا اده‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود يوناتانا ددي: "صاباح تزه آي مراسئمئدئر و قطعن پادشاهلا يِمَيه اوتورمالي‌يام. لاکئن سن منه اوچونجونون آخشاميناجاق ائجازه ور، گدئب چؤلده گئزله‌نئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر آتان منئم يوخلوغومو آنلاسا، او واخت دِه کي، داوود اؤز شهري بِيت‌لِخِمه دَيمَک اوچون مندن ائجازه ائسته‌دي. چونکي اورادا بوتون عايئله‌سئنئن ائلّئک قورباني وار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر دِسه: «لاپ ياخشي.» دِمَلي سنئن قولون سالاماتدير، يوخ، اگر قضبلَنسه، اوندا او منه پئسلئک اتمک نئيّتئنده‌دئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره بو قولونا خيئرخاهليق ات، چونکي قولونو اؤزونله ربّئن عهدئنه سالدين. لاکئن اگر منئم تقصئرئم وار، اِله سن اؤزون منی اؤلدور، نه اوچون منی آتانين يانينا آپاراسان؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان ددي: "اصلا، بو سنئن باشينا گلمَز! آتامين سنه پئسلئک اتمک نئيّتئنده اولدوغونو بئلسَيدئم، سنه مگر خبر ورمَزدئم؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داوود يوناتانا ددي: "آتان اگر سنه بو باره‌ده بَرک بئر جاواب ورسه، بونو منه کئم بئلدئرَر؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان داوودا ددي: "گل چؤله چيخاق." ائکئسي ده چؤله چيخديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا يوناتان داوودا ددي: "ائسرايئلئن تاريسي رب شاهئد اولسون! صاباح و يا او بئرئسي گون بو واختلاراجاق من آتامدان فئکرئني اؤيرَنمئش اولارام. اَگَر، حقئقتن، داوودون ضئدّئنه فئکري ياخشي اولسا، مگر بو خبري سنه چاتديرمارام؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوخ، اگر آتامين خوشونا بو گلسه کي، سنه پئسلئک اتسئن و من بونو سنه بئلدئرمه‌سَم کي، سالامات چيخيب گده‌سن، رب يوناتانا بِله‌سئني و بوندان بَتَرئني اتسئن. رب نجه آتاملا اولوب، سنئنله ده اِله اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن منئم حياتيم بويونجا، منه ربّئن مهرئبانليغيني گؤرسد کي، اؤلمه‌يئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو مهرئبانليغي رب داوودون بوتون دوشمنلرئني ير اوزوندن سئلَن زامان دا هچ واخت اِوئمدن کسميه‌جکسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه يوناتان داوود نسلی ائله عهد باغلاييب ددي: "قوي رب داوودون دوشمنلرئني اؤزو جزالانديرسين!"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان داوودا اولان سِوگئسئنه گؤره بئر ده اونا آند ائچدئردي، چونکي اونو اؤز جاني کئمي سِوئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان ددي: "صاباح تزه آي مراسئمئدئر، يِرئن بوش اولدوغو اوچون اورادا اولماديغين باشا دوشوله‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوچ گون قالاندان سونرا، تزدن بورا اِنَرسن و اوّل گئزلَندئيئن يره گلئب «اِسِل» داشينين يانيندا اوتورارسان.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من هَدفه آتان کئمي، داشين بئر طرفئنه اوچ اوخ آتارام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا «گت اوخلاري تاپ» دِئيب بئر اوشاق گؤندره‌رم باخ، اگر اوشاغا مخصوصَن دِسَم کي: «اوخلار سنئن بو يانيندادير، گت اونلاري اورادان گؤتور.» يانيما گل، چونکي سنئن اوچون سالاماتليقدير و وار اولان ربّه آند اولسون، هچ بئر شي يوخدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اگر اوشاغا «اوخلار سندن اوزاقدادير» دِسَم، اؤز يولونلا چيخ گت، چونکي رب سني اوزاغا گؤندرئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آراميزدا دانيشديغيميز سؤزه گلئنجه، بئل کي، رب ابده کئمي سنئنله منئم آرامدادير."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه داوود چؤلده گئزلَندي. تزه آي مراسئمي باشلايارکَن پادشاه يِمَيه اوتوردو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>همئشه‌کي کئمي پادشاه اؤز يرئنده، دووارين يانيندا اوتوردو. يوناتان آياغا قالخدي و آبنِر شاعولون يانيندا اوتوردو. آمّا داوودون يري بوش ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شاعول او گون بئر سؤز دِمه‌دي، چونکي دوشونوردو: "داوودون باشينا بئر شي گلمئش اولمالي، طاهئر ديئل، حَتمن طاهئر ديئل."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گونون صاباحيسي يعني تزه آي مراسئمئنئن ائکئنجي گونو داوودون يري گئنه ده بوش ائدي. اونون اوچون شاعول اوغلو يوناتاندان سوروشدو: "نه اوچون يَسّه‌نئن اوغلو نه دونَن، نه ده بو گون يِمَيه گلمه‌يئب؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان شاعولا جاواب وردی: "داوود بِيت‌لِخِمه گتمک اوچون مندن ائصرارلا ائجازه ائسته‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منه ددي: «خاهئش ادئرم، ائجازه ور گدئم، چونکي شهرده عايئله‌مئزئن قورباني وار. بؤيوک قارداشيم منه امر ادئب کي، اورادا اولوم. اگر ائندي گؤزونده لوطف تاپميشام، خاهئش ادئرم، منی بوراخ، گدئم قارداشلاريملا گؤروشوم.» بونا گؤره ده پادشاهين سوفره‌سئنه گله بئلمه‌يئب."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتانين ضئدّئنه شاعولون قضبي آلوولاندي و اونا ددي: "ای خيانتکار و اَيري آروادين اوغلو! يَسّه‌نئن اوغلو داوودون طَرفدارليغيني اتمه‌يئندن مگر خبرئم يوخدور؟ بو هم سنه، هم ده سني دوغوران آنانا بي‌آبيرچيليقدير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نه قدر کي يَسّه‌نئن اوغلو يِر اوزونده ياشايير، نه سن برقرار اولاجاقسان، نه ده پادشاهليغين. ائندي آدام گؤندر، و اونو يانيما گتئرت، چونکي او اؤلوم جزاسينا لايئقدئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان آتاسي شاعولا جاواب وردی: "نه اوچون اؤلمَلي‌دئر؟ مگر نه ادئب؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شاعول يوناتاني اؤلدورمک اوچون نئزه آتدي. او واخت يوناتان باشا دوشدو کي، آتاسي، داوودو اؤلدورمک نئيّتئنده‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان آلوولانان قضبله سوفره اوستوندن قالخدي. تزه آيين ائکئنجي گونونده يمک يِمه‌دي، چونکي آتاسينين داوودا نامردلئک اتدئيي اوچون قاني قارالميشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گونون صاباحي يوناتان داوودلا تعيئن اتدئيي واخت چؤله گتدي. يانيندا کئچئک بئر اوشاق وار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، اوشاغا ددي: "قاچ، ائندي آتاجاغيم اوخلاري تاپ." اوشاق قاچارکَن يوناتان اونون باشي اوستوندن بئر اوخ آتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوشاق يوناتانين آتديغي اوخون يانينا چاتاندا، يوناتان اوشاغي آرخادان چاغيريب ددي: "اوخ سندن اوزاقدا مگر ديئل؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان اوشاغي گئنه آرخادان چاغيريب ددي: "تِز اول، قاچ، دايانما!" يوناتانين نؤکري اوخو گؤتوروب آغاسينين يانينا گلدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اوشاغين هچ نَدن خبري يوخ ائدي. بو ائشي آنجاق يوناتانلا داوود بئلئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوناتان سئلاحلاريني اوشاغا ورئب ددي: "گت، بونلاري شهره آپار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوشاق گِدندن سونرا، داوود داشين جنوب طرفئندن چيخيب اوزو اوسته يره دوشدو و اوچ دفه اونون موقابئلئنده اَيئلدي. اونلار اؤپوشوب آغلاشديلار، داوود داها چوخ آغلادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوناتان داوودا ددي: "صاغ-سالامات گت، چونکي «سنئنله منئم آرامدا و سنئن اؤولادلارينلا منئم اؤولادلاريم آراسيندا ابده کئمي رب اولاجاق» دئيه‌رک ائکئمئز ده ربّئن آدينا آند ائچمئشئک." بوندان سونرا داوود قالخيب اؤز يولو ائله گتدي، يوناتان دا شهره قاييتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-19.html>&larr;</a>&nbsp;&nbsp;<font class=titleType><b>1Samuel 20/31 </b></font>&nbsp;&nbsp;<a href=Simple-1Samuel-21.html>&rarr;</a>
</td></tr></table>


</body></html>
