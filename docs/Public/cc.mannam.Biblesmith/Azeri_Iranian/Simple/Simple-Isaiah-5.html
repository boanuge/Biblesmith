<html><head><title>
Isaiah 5/66 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-4.html>&larr;</a>&nbsp;&nbsp;<font class=titleType><b>Isaiah 5/66 </b></font>&nbsp;&nbsp;<a href=Simple-Isaiah-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوي ائندي سِوگئلئمه بئر نغمه اوخويوم، اونون اوزوم باغي باره‌ده محبّت نغمه‌سئني: تورپاغين بار ورن بئر تپه‌سئنده، سِوگئلئمئن بئر اوزوم باغي واري ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، تورپاغي بِل‌له‌يئب داشلاري کنارا آتدي، سِچمه مِينه‌لر اَکدي، اورتادا کشئکچي بورجو تئکدي، اوزوم سيخماق اوچون بئر چوخور قازدي، و باغين ياخشي اوزوم ورمه‌سئني گؤزله‌دي. آمّا باغ، ياوا اوزوم گتئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائندي، ای اورشلئمده ياشايانلار، ای يهودا خالقي، منئمله اوزوم باغيمين آراسيندا حؤکم ادئن!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باغيم اوچون اتمه‌دئيئم نه قالدي؟ اوزوملويون باريني گؤزلَيَرکَن، نه اوچون باغيم ياوا اوزوم گتئردي؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي قوي من سئزه باغيملا نه اده‌جيئمي بئلدئرئم: چَپَرئني سؤکه‌جيم و مِينه‌لرئني حيوانلار يِيئب-قورتاراجاق، دوواريني ييخاجاغام و آياق آلتيندا تاپدالاناجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوراني وئرانه‌لئيه چِوئره‌جيم، اورا بودانماياجاق، بِل‌لَنمَيه‌جک. اورادا تئکان و قانقال بئته‌جک، بولودلارا دا امر اده‌جيم کي، اوستونه ياغيش ياغماسين."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي قوشونلار ربّئنئن اوزوم باغي ائسرايئل نسلي‌دئر، يهودا آداملاري دا اونون سِوئملي مِينه‌لرئدئر! بلجه، او، عدالت گؤزله‌دي، آمّا باخ، قان تؤکمک گؤردو، او، صالحلئک گؤزله‌‌دي، آمّا باخ، پرئشانليق فريادي اشئتدي!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>واي او آداملارين حالينا کي، يِر قالمايانا قدر اِوي اِوه، زَمئني زَمئيه بئرلَشدئرئرلر! اِله کي، سئز بو تورپاغين اورتاسيندا تک ياشاياسينيز!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلارين ربّئنئن بله آند ائچدئيئني اشئتمئشم: "حتّا بؤيوک و ياراشيقلي اِولر ده بومبوش قالاجاق، ائچئنده ياشايان اولماياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوزوملويون اون ساحه‌سئندن آنجاق بئر بَت شراب حاصئل اولوناجاق، بئر حومِر توخومدان، بئر اِفا تاخيل عمله گله‌جک."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>واي او آداملارين حالينا کي، سحر اِرکَن قالخيب عرق دالينا دوشورلر، گجه ياريسيناجاق شراب ائچئب کِفله‌نئرلر!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين ضئيافتلرئنده طنبور، چنگ، دف و ني چالينير، شراب ائچئلئر، لاکئن اونلار ربّئن گؤردويو ائشلره دئقّت اتمئرلر، عمل‌لرئنه باخميرلار!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره خالقيم معرئفتسئزلئيئندن اسئرلئيه گِدئر، اونون آدلي-سانلي آداملاري آجيندان اؤلور، عاوام دا سوسوزلوقدان يانير!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره اؤلولر دئياري بوغازيني گِنئشله‌دئب، آغزيني حددن آرتيق آچيب. اورشلئمئن آدلي-سانلي‌لاري، عاواملاري، سَس-کويله کِف ادن ائنسانلاري بو دئيارا اِنه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عاوام آدام آلچالديلاجاق، آدلي-سانلي آدام دئزه دوشدوروله‌جک، تکبّورلو باخيشلار دا آلچالديلاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا قوشونلارين ربّی عدالتده اوجالديلاجاق، موقدّس تاري اؤزونو صالحلئکده موقدّس گؤرسده‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت قوزولار اؤز اوتلاقلارينداکي کئمي اوتلاياجاق، وارلي‌لارين وئرانه قالان اِولرئني، ياد اِللی‌لر آلاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>واي او آداملارين حالينا کي، خاطاني يالانلا هؤرولموش ائپلرله چکئرلر، گوناهي دا عارابا ائپلري ائله!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار ديئرلر: "قوي تاري تَلَس‌سئن، اؤز عملئني تِز حياتا کچئرتسئن، بئز ده گؤرَک. قوي ائسرايئلئن موقدّسئنئن نئيّتي عمله گتئرئلسئن کي، بونو بئلَک!"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>واي او آداملارين حالينا کي، پئسه ياخشي، ياخشييا پئس ديئرلر، قارانليغي ائشيق، ائشيغي دا قارانليق ساييرلار، آجييا شئرئن، شئرئنه ده آجي ديئرلر!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>واي او آداملارين حالينا کي، اؤزلرئني حئکمتلي سانيرلار، اؤزلرئني زئرک ساييرلار!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>واي او آداملارين حالينا کي، شراب ائچمکده قهرمانديرلار، ائچکئلري قاريشديريب ائچمکده قووّتلي‌دئرلر!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>واي او آداملارين حالينا کي، روشوت آليب تقصئرکارا برائت قازانديريرلار، حاقلي‌لارين حاقّيني اَلئندن آليرلار!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه، نجه آلوو ساماني يِيئب بئتئرَر، نجه کولَش اود ائچئنده بئردن آليشيب يوخ اولار، اونلارين کؤکو ده اِله چورويوب گده‌جک، چئچکلري توز کئمي هاوايا سوورولاجاق؛ چونکي قوشونلار ربّئنئن قانونونو ردّ ادئبلر، ائسرايئلئن موقدّسئنئن سؤزونه حقارتله باخيبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده ربّئن قضبي اؤز خالقينين ضئدّئنه آلوولانيب، اَلئني اونلارين ضئدّئنه اوزاديب و اونلاري ووروب. داغلار تئتره‌‌يئب، مِيئتلري زئبئل کئمي کوچه‌لره سَرئلئب. بوتون بونلار باش وردئيي حالدا، گئنه ده ربّئن قضبي سؤنمه‌يئب، اَلي حله ده جزالانديرماغا قالخيب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب اوزاقدا ياشايان مئلّتلره ده بئر بايراق قوراجاق، فئت سَسي ائله اونلاري يِر اوزونون بوجاقلاريندان سَسلَيه‌جک. باخ، بو مئلّتلر تزلئکله گله‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آرالاريندا يورولاني، بودره‌يَني اولماياجاق، نه ياتاني اولاجاق، نه ده يوخويا گده‌ني؛ بِلئنده‌کي کمر آچيلماميش قالاجاق، آياق‌قابي باغي قيريلماميش دوراجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين اوخلاري ائتي، کامانلاري دا چکئلمئشدئر. آتلارينين ديرناقلاري چاخماق داشينا بَنزَر، دؤيوش عارابالارينين تَکَرلري فيرلانان يِل کئمئدئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين نعره‌سي دئشي آصلان کئمي‌دئر، جاوان شئر کئمي باغيرير، شئکاريني قاپيب گؤتورَرکَن خورولدايير، کئمسه اوولاريني پنجه‌لرئندن قورتارمير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون اونلار ائسرايئلئن ضئدّئنه دهنزئن خورولتوسو کئمي گورلاياجاقلار. کئم اؤلکه‌يه باخسا، باخ، ظولمت و پرئشانليق گؤره‌جک. اونلارين بولودلاري ائله حتّا ائشيق اؤرتولوب ظولمت دوشه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-4.html>&larr;</a>&nbsp;&nbsp;<font class=titleType><b>Isaiah 5/66 </b></font>&nbsp;&nbsp;<a href=Simple-Isaiah-6.html>&rarr;</a>
</td></tr></table>


</body></html>
