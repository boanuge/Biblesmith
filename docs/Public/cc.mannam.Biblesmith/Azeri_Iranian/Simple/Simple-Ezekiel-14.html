<html><head><title>
Ezekiel 14/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-13.html>&larr;</a>&nbsp;&nbsp;<font class=titleType><b>Ezekiel 14/48 </b></font>&nbsp;&nbsp;<a href=Simple-Ezekiel-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئل آغساقّاللاريندان بعضئسي يانيما گلئب حوضورومدا اوتوردولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، بو آداملار اؤز بوتلرئنه اورَکلرئنده يِر ورئبلر و تقصئر اتمه‌لرئنه باعئث اولان شيلري اوز قاباقلارينا قويوبلار. مگر ائجازه وره‌رم کي، بو آداملار مندن مصلحت آلماغا گلسئنلر؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده اونلارلا دانيش و اونلار دِه: پروردئگار رب بله ديئر: «ائسرايئل نسلئندن هر کس کي، اؤز بوتلرئنه اوره‌يئنده يِر ورئب تقصئر اتمه‌لرئنه باعئث اولان شيلري اوز قاباغينا قويوب، و حله ده پيغمبرئن يانينا گلئر، من رب اونا بوتلرئنئن چوخلوغونا موطابئق جاواب وره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِله کي، بوتلرئندن اؤتري منه ياد اولان بوتون ائسرايئل نسلئنئن اوره‌يئني اؤزومه جلب ادئم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده ائسرايئل نسلئنه دِه کي، پروردئگار رب بله ديئر: «تؤوبه ادئن و بوتلرئنئزدن دؤنون. بوتون ائيرنج ائشلرئنئزدن اوز دؤنده‌رئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر ائسرايئل نسلئندن هر کس، يا دا ائسرايئلده ياشايان قرئبلردن کئمسه منی ترک اتسه، اؤز بوتونه اوره‌يئنده يِر ورسه، تقصئر اتمه‌لرئنه باعئث اولان بئر شيي اوزو قاباغينا قويسا، سونرا اؤزو باره‌ده مندن مصلحت آلماق اوچون پيغمبرئن يانينا گلسه، من رب اؤزوم اونا جاواب وره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اوزومو همئن آدامين ضئدّئنه چِوئره‌جيم؛ اونو عئبرت و کئنايه هدفي اده‌جيم، خالقيمين آراسيندان سئلئب آتاجاغام. او واخت بئله‌جکسئنئز کي، رب منم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر پيغمبر يولدان آزيب بئر سؤز دِسه، بئلئن کي، او پيغمبرئن يولدان آزماسينا سبب اولان، من رَبّم. من اونون ضئدّئنه اَلئمي قالديراجاغام و اونو خالقيم ائسرايئلئن آراسيندان سئلئب آتاجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار اؤز تقصئرلرئنئن جزاسيني چکه‌جکلر. پيغمبردن سوروشانين جزاسي نجه اولسا، پيغمبرئن ده جزاسي اِله اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونو اونا گؤره اده‌جيم کي، ائسرايئل نسلی بئر داها منئم يولومدان ساپماسين و بئر داها بوتون گوناهلاري ائله اؤزلرئني نجئس اتمه‌سئن. بلجه اونلار منئم خالقيم، من ده اونلارين تاريسي اولارام.» پروردئگار رب بويورور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، اگر بئر اؤلکه منه خائن چيخيب گوناه اتسه، من اونون ضئدّئنه اَلئمي قالديرارام، چؤره‌يئنئن کؤکونو کَسئب اوستونه آجليق گؤنده‌ره‌رم و اورادان ائنسانلا حيواني سئلئب آتارام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«اگر بو اوچ آدام، نوح، دانيال و ايّوب اورادا اولسا بِله، صالحلئکلري ائله آنجاق اؤز جانلاريني قورتارا بئلرلر.» پروردئگار رب بله بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«اگر من بو اؤلکه‌يه وحشي حيوانلار گؤنده‌رسَم و اونلار اوراني ساکئنسئز قويسالار، اِله کي، اورا بو حيوانلارا گؤره خارابا قاليب کِچئلمَز اولسون،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو اوچ آدام اورادا اولسا بِله» پروردئگار رب بويورور، «وارليغيما آند اولسون، نه اوغوللاريني، نه ده قيزلاريني قورتارارلار. آنجاق اؤز جانلاريني قورتارارلار، آمّا اؤلکه خارابا قالار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و يا اگر او اؤلکه‌نئن اوستونه قيلينج گتئرسَم و اونا ‹ای قيلينج، اؤلکه‌ني کِچئب قير› دئيه‌رَک ائنساني و حيواني اورادان سئلئب آتسام،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو اوچ آدام اورادا اولسا بِله» پروردئگار رب بويورور «وارليغيما آند اولسون، نه اوغوللاريني، نه ده قيزلاريني قورتارارلار، آنجاق اؤز جانلاريني قورتارارلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و يا اگر او اؤلکه‌يه وبا گؤنده‌رسَم، قان تؤکمکله اونون اوستونه قضبئمي ياغديراراق ائنساني و حيواني اورادان سئلئب آتسام،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حتّا اگر نوح، دانيال و ايّوب اورادا اولسا بله» پروردئگار رب بويورور «وارليغيما آند اولسون، نه اوغوللاريني، نه ده قيزلاريني قورتارارلار، صالحلئکلري ائله آنجاق اؤز جانلاريني قورتارارلار.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي پروردئگار رب بله ديئر: «داها نه‌لر اولاجاق او زامان کي، من اورشَلئمدن ائنساني و حيواني سئلئب آتماق اوچون دؤرد آغير جزامي-قيلينجي، آجليغي، وحشي حيوانلاري و وباني اونون اوستونه گؤنده‌رئم!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا اورادا بئر عئدّه سالامات قالاجاق. صاغ قالان اوغلانلار و قيزلار اورادان چيخاريلاجاقلار. باخ، اونلار سئزئن يانينيزا گلنده، اونلارين عمل‌لرئني و ائشلرئني گؤره‌جکسئنئز. او واخت اورشَلئم اوستونه گتئردئيئم بلايا گؤره، اورايا اتدئيئم هر شيدن اؤتري تسلّی تاپاجاقسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين عمل‌لرئني و ائشلرئني گؤردويونوز زامان، بو سئزه تسلّی اولاجاق. او واخت بئله‌جکسئنئز کي، اورادا اتدئيئم هر شيي بوش-بوشونا اتمه‌‌مئشم.» پروردئگار رب بله بويورور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-13.html>&larr;</a>&nbsp;&nbsp;<font class=titleType><b>Ezekiel 14/48 </b></font>&nbsp;&nbsp;<a href=Simple-Ezekiel-15.html>&rarr;</a>
</td></tr></table>


</body></html>
