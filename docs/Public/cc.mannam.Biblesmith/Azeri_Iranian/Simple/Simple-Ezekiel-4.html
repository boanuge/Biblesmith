<html><head><title>
Ezekiel 4/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-3.html>&larr;</a>&nbsp;&nbsp;<font class=titleType><b>Ezekiel 4/48 </b></font>&nbsp;&nbsp;<a href=Simple-Ezekiel-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن، ای بشر اوغلو، اؤزون اوچون بئر کرپئج گؤتور و اونو قاباغينا قويوب اوستونده اورشَلئم شهرئني تصوئر ات.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونو موحاصئره‌يه آل، قاباغيندا موحاصئره دوواري تئک، موقابئلئنده تورپاق قالاغي دوزلت، اطرافيندا اوردوگاهلار دا قور و اونون ضئدّئنه هر طرفدن منجنئقلر قوي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر دمئر ساج گؤتور و اونو دمئر دووار اولماق اوچون اؤزونله شهرئن آراسينا قوي؛ اوزونو اونا چِوئر. قوي شهر موحاصئره‌ده قالسين و سن اونو موحاصئره‌يه آل. بو ائسرايئل نسلئنه بئر علامتدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن سول يانين اوستونه اوزان و ائسرايئل نسلئنئن جزاسيني اؤز اوستونه گؤتور، سول طرفه اوزانديغين گونلرئن سايينا قدر، اونلارين جزاسيني چکه‌جکسن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من اونلارين جزا ائللرئنئن سايي قدر سنئن اوچون اوچ يوز دوخسان گون آييرميشام. بلجه اوچ يوز دوخسان گون ائسرايئل نسلئنئن جزاسيني چکه‌جکسن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونو اتدئکدن سونرا، بو دفه صاغ يانين اوستونده اوزان و يهودا نسلئنئن جزاسيني چک. سنئن اوچون قيرخ گون، هر ائل اوچون بئر گون آييرميشام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا اوزونو اورشَلئمئن موحاصئره‌سئنه چِوئره‌جکسن و چيلپاق قولونو قالديريب اونون ضئدّئنه نبئلئک اده‌جکسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، من سني ائپلرله باغلاياجاغام اِله کي، تصوئر اتدئيئن موحاصئره گونلري قورتارمايينجا، بئر يانيندان او بئري يانين اوستونه چِورئله بئلميه‌سن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن بوغدا، آرپا، پاخلا، مرجي، داري و قيرميزي بوغدا گؤتوروب، اونلاري بئر قابا قوي. اونلاردان اؤزونه چؤرک پئشئر. بئر يانين اوستونه اوزانديغين اوچ يوز دوخسان گون عرضئنده اونو يِه.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گونده‌لئک يِمه‌يئنئن چکئسي ائيئرمي شِکِل اولاجاق، اونو تعيئن اولونموش زامانلار يئيه‌جکسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائچه‌جيئن سويون اؤلچوسو ده بئر هئنئن آلتي بئري قدر اولاجاق. اونو تعيئن اولونموش زامانلار ائچه‌جکسن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آرپا کؤکه‌سي دوزه‌لدئب هامينين گؤزو قاباغيندا ائنسان تاپالاسينا اود وور و اوستونده پئشئرئب يِه."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب گئنه ددي: "ائسرايئل اؤولادلاري دا آرالاريندا اسئر اتدئيئم مئلّتلرئن ائچئنده يمکلرئني بلجه نجئس يئيه‌جکلر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا من ددئم: "آمان، ای پروردئگار رب! باخ، من هچ واخت اؤزومو نجئس اتمه‌مئشم. جاوانليغيمدان ائندئيه قدر نه لِش، نه ده حيوان پارچالاميش بئر اَت يِمئشم. حارام اَت منئم آغزيما دَيمه‌يئب."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت او منه ددي: "ياخشي، من ائنسان تاپالاسيني مال تزه‌يي ائله عوض ادئرم. چؤره‌يئني اونون اوستونده پئشئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و علاوه اتدي: "ای بشر اوغلو، باخ، من اورشَلئمدن چؤره‌يئن کؤکونو کَسه‌جيم. چؤره‌يي ائضطئراب ائچئنده چکي ائله يئيه‌جکلر، سويو دا حيرت ائچئنده اؤلچو ائله ائچه‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونو اده‌جيم کي، چؤرک و سويا مؤحتاج قالسينلار. هر کس مات قاليب اؤز جزاسي ائچئنده اَرئيئب يوخ اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-3.html>&larr;</a>&nbsp;&nbsp;<font class=titleType><b>Ezekiel 4/48 </b></font>&nbsp;&nbsp;<a href=Simple-Ezekiel-5.html>&rarr;</a>
</td></tr></table>


</body></html>
