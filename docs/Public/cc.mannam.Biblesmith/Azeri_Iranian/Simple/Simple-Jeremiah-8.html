<html><head><title>
Jeremiah 8/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-7.html>&larr;</a>&nbsp;&nbsp;<font class=titleType><b>Jeremiah 8/52 </b></font>&nbsp;&nbsp;<a href=Simple-Jeremiah-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: "او واخت يهودا پادشاهلارينين و باشچيلارينين، کاهئنلرئنئن، پيغمبرلرئن و اورشلئمده ياشايانلارين سوموکلرئني قبئرلرئندن چيخارديب آتاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين سوموکلري سِودئکلري، قوللوق اتدئکلري، طرفداري اولدوقلاري، آختارديقلاري، و سجده اتدئکلري گونشئن، آيين و بوتون گؤي جئسئم‌لرئنئن قاباغينا تؤکوله‌جک. اونلار بئر يِره ييغيليب باسديريلماياجاق؛ تورپاغين اوستونده پِيئن کئمي اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو پئس طايفادان صاغ قالانلارين هاميسي، آتديغيم هر يرده حياتي يوخ، اؤلومو سِچه‌جک." قوشونلارين ربّی بله بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارا دئيه‌جکسن: رب بله ديئر: "مگر ييخيلانلار قالخمازلار؟ يولدان آزان مگر گری قاييتماز؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بس نه اوچون بو خالق يولدان آزيب؟ نه اوچون اورشلئم دائم دؤنوکلوک ادئر؟ اونلار يالاني بَرک توتوبلار، دؤنمک ائسته‌مئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من قولاق آسيب اشئتمئشم: دوز دانيشماييبلار، «نه اتدئم؟» ديئب هچ کس اؤز پئسلئيئندن تؤوبه اتمئر. هر بئري دؤيوشه آتيلان آت کئمي، اؤز يولونا طرف دؤنوب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حتّا گؤيده اوچان لِيلَک ده اؤز واختيني بئلئر، قومرو، قارانقوش، و دورنا دا اوچوب گله‌جکلري واختي ساخلايير، آمّا منئم خالقيم ربّئن حؤکملرئني بئلمئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نجه دئيه بئلرسن کي، «بئز حئکمتلي‌يئک، ربّئن قانونو بئزده‌دئر؟» باخ، کاتئبلرئن حئيله‌گَر قلمي، اونو بئر يالانا چِوئرئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حئکمتلی‌لر روسواي اولورلار، چاشيب تورا دوشورلر؛ باخ، اونلار ربّئن سؤزونو ردّ ادئبلر. بس اونلارين حئکمتي نه‌ده‌دئر؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده آروادلاريني باشقا آداملارا، زَمئلرئني ده باشقا صاحئبلره وره‌جيم، اونا گؤره کي بؤيوکدن کئچئيه قدر، هر کس حارام قازانج دالينجا قاچير. پيغمبردن کاهئنه قدر، هر کس حئيله قورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خالقيمين قيزينين ياراسيني سؤزده ياخشيلاشديريرلار. «صولح، صولح» ديئرلر، لاکئن صولح يوخدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اتدئکلري ائيرنج ائشلر اوچون مگر اوتانيرديلار؟ يوخ، هچ اوتانميرديلار، اوتانيب-قيزارماق دا بئلمئردئلر. بونا گؤره ده ييخيلانلار آراسيندا اونلار دا اولاجاقلار. جزالانديريلديقلاري واخت، يِره سَرئله‌جکلر." رب ديئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"اونلاري قطعن قيراجاغام." رب بله بويورور. "تَنَک اوزوم گتئرميه‌جک، انجئر آغاجي بار ورميه‌جک، يارپاق سولاجاق. من اونلارا نه وردئم، هاميسي اَللرئندن آليناجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«نه اوچون يِرئمئزده اوتورموشوق؟ ييغيلين، قوي گدئب قالالي شهرلره گئرَک، قوي اورادا هلاک اولاق، چونکي تاريميز رب بئزي هلاک اولماغا تسلئم ادئب، بئزه زَهَرلي سو ائچئردئب، اونا گؤره کي، ربّئن ضئدّئنه گوناه اتمئشئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>صولح گؤزله‌يئردئک، آمّا هچ خيئر گلمه‌دي. شفا واختيني گؤزله‌‌دئک، آمّا باخ، دهشت گلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داندان اونلارين آتلارينين فينخيرتيسي اِشئدئلئر، آتلارينين کئشنَمه‌ سَسئندن بوتون اؤلکه تئتره‌يئر. اونلار گلئرلر، تورپاغي و اورادا اولان هر شيي، شهري و اورادا ياشايانلاري يِيئب-قورتاريرلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخين، من اوستونوزه ائلانلار، اووسونلا رام اولمايان افعئلر گؤنده‌ره‌جيم، اونلار سئزي سانجاجاقلار." رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوصّم منی اؤزونده بوغور، اوره‌يئم سئنَمده طاقتسئزدئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخين، قولاق آسين! اوزاق اؤلکه‌دن خالقيمين قيزينين فرياديني اِشئدئرم: «مگر رب صحيوندا يوخدور؟ اونون پادشاهي مگر اورادا ديئل؟ اونلار نه اوچون اويما بوتلري ائله، ياد بوتلري ائله منی قضبلندئرئبلر؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«بئچئن آخيرا چاتدي، ياي قورتاردي، بئز خئلاص اولماديق.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خالقيمين قيزينين ياراسيندان من ده يارالانديم، ياس توتموشام، دهشت منی بورويوب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر گئلعاددا مَلحم يوخدور؟ مگر اورادا حَکئم يوخدور؟ اگر وار، بس خالقيمين قيزينا نه اوچون شفا ورئلمه‌دي؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-7.html>&larr;</a>&nbsp;&nbsp;<font class=titleType><b>Jeremiah 8/52 </b></font>&nbsp;&nbsp;<a href=Simple-Jeremiah-9.html>&rarr;</a>
</td></tr></table>


</body></html>
