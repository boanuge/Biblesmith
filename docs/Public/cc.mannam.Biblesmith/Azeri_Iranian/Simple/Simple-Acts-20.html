<html><head><title>
Acts 20/28 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Acts-19.html>&larr;</a>&nbsp;&nbsp;<font class=titleType><b>Acts 20/28 </b></font>&nbsp;&nbsp;<a href=Simple-Acts-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ولوله ساکئت اولاندان سونرا، پولوس شاگئردلري چاغيردي و اونلاري تشوئق ادندن سونرا وئداعلاشيب، مقدونئيّه​يه گتمه‌يه يولا دوشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و او دئيارلاردان کچئب ائمانلي​لاري چوخلو تشوئق ادندن سونرا يونانئستانا گلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و اوچ آي اورادا قالدي و گمي ائله سورئيه​يه گتمک قصدئنده اولاندا، يهودئلر اونون ضئدّئنه سوئي‌​قصد حاضيرلاديلار. اونا گؤره ده قرار وردي کي، مقدونئيّه يولوندان قاييتسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونونلا «پئرهوس» اوغلو بئرئيه​لي «سوپاتِر»، تسالونئکلي​لردن «اَرئسترخوس» و «سِکوندوس»، دِربه​لي «غايوس» و «تئموتاعوس» و آسئيالي «تئخئکوس» و «تَروفئموس» همراه اولدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن بونلار قاباقجا گدئب، بئزي تِروآسدا گؤزله​يئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئز ده فطئر بايرامينين گونلرئندن سونرا، فئلئپئدن گمي ائله يولا دوشدوک و بش گون عرضئنده تِروآسا، اونلارين يانينا چاتديق و اورادا يدّي گون قالديق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هفته​نئن بئرئنجي گونونده، او زامان کي، چؤرک بؤلمک اوچون بئر يره ييغيلميشديق، پولوس صاباحي گون يولا دوشمک نئيّتئنده اولدوغوندان، اونلارا صؤحبت اتمه‌يه باشلادي و گجه ياريسينا قدر سؤزونو اوزاتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ييغيلديغيميز بالاخانادا چوخلو چيراق يانيردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«اوتئخوس» آدلي بئر جاوان پنجره​ده حرکتسئز اوتوروب، اونو آغير يوخو باسميشدي. پولوس سؤزونو اوزاتديقجا، يوخو اوتئخوسا قاليب گلدي و اوچونجو مرتبه​دن آشاغي ييخيلدي و يردن اؤلو گؤتورولدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا پولوس آشاغي انئب، اونون اوستونه دوشدو و اونو قوجاقلاييب ددي: "ناراحات اولمايين، چونکي اونون جاني ائچئنده​دئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و گئنه يوخاري چيخدي و چؤرک بؤلوب يئيندن سونرا، سحره قدر اونلارلا صؤحبت اتدي و سونرا يولا دوشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار جاوان اوغلاني دئري آپارديلار و حدسئز تسلّي تاپميشديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن بئز قاباقجا گمئيه گدئب آسوسا طرف يولا دوشدوک کي، پولوسو اورادان گؤتورَک. چونکي بله قرار ورمئشدي کي، اؤزو پئيادا گتسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آسوسدا بئزه قوشولاندان سونرا، اونو گمئيه گؤتوروب، مئتئله‌نه‌يه گلدئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اورادان گمي ائله يولا دوشوب صاباحيسي خئيوسون موقابئلئنه يتئشدئک. بئر گون سونرا ساموسدان کچئب صاباحيسي دا مئلئتوسا گلدئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پولوس قصد اتمئشدي کي، گمي ائله اِفِسوسون يانيندان کچسئن. چونکي ائسته‌مئردي کي، آسئيا ايالتئنده واخت ائتئرمک مجبورئيّتئنده قالسين. پولوس تَله‌سئردي کي، اگر مومکون اولسا، پنطئکاست گونونده اورشلئمده اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پولوس مئلئتوسدان اِفِسوسا آدام گؤنده‌رئب، کئلئسانين آغساقّاللاريني يانينا چاغيرتديردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يانينا گلدئکلري زامان اونلارا ددي: "سئز اؤزونوز بئلئرسئنئز کي، آسئيا ايالتئنه آياق قويدوغوم ائلک گوندن بري، سئزئنله بوتون واختي نجه کچئرتمئشم؛</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون تواضؤع، گؤز ياشلاري، و يهودئلرئن سوئي‌​قصدلری ائله باشيما گلن ائمتاحانلارلا ربّه خئدمت اتدئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نجه سئزه فايدالي اولان هچ بئر شيي بيان اتمکدن چکئنمه‌دئم؛ ائستر آچيقجا تعلئم ورمک اولسون، ائستر اِودن اِوه.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هم يهودئلره و هم يونانئلره جئدّي شهادت وردئم کي، تارييا تؤوبه اتسئنلر و ربّئمئز عئسا مسئحه ائمان گتئرسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي، باخين، موقدّس روحدا باغلانيب اورشلئمه گدئرم و اورادا باشيما نه گله​جه‌يئني بئلمئرم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق هر شهرده موقدّس روح منه شهادت ورئر کي، مني زنجئرلر و موصئبتلر گؤزله‌يئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن من حياتيمي هچ بئر جهتدن اؤزومه عزئز توتمورام. يتر کي، دؤورومو باشا چاتديريم و ربّ عئسادان آلديغيم خئدمتي، يعني تاري فيضئنئن خوش خبرئني جئدّي بئر شکئلده شهادت ورئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي، باخين، بئلئرم کي، آرانيزدا تارينين پادشاهليغيني وعظ اتدئيئم سئزلردن هچ بئرئنئز، منئم اوزومو آرتيق گؤرمه‌يه​جکسئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره ده، بو گونکي گونده سئزه شهادت ورئرم کي، بوتون ائنسانلارين قانيندان تمئزم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي تارينين بوتون ائراده​سئني سئزه بيان اتمکدن چکئنمه‌دئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤزونوزه و بوتون سورويه گؤز-قولاق اولون. موقدّس روح سئزي او سورونون ائچئنده ناظئر تعيئن ادئب کي، اؤز قاني باهاسينا آلديغي تارينين کئلئساسينا چوبانليق اده​سئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئلئرم کي، من گدندن سونرا، ييرتيجي قوردلار آرانيزا گله​جکلر و سورويه رحم اتمه‌يه​جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤز آرانيزدان دا آداملار چيخاجاقلار کي، شاگئردلري داللارينجا چکئب آزديرماق اوچون ترسه سؤزلر دانيشاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره آييق اولون. خاطيرلايين کي، اوچ ائل گجه-گوندوز گؤز ياشلاري ائله هر بئرئنئزه نصئحت ورمکدن ال چکمه‌دئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي سئزي تارييا و اونون فيضئنئن کلامينا تاپشيريرام کي، قادئردئر سئزي بئنا اتسئن و تقدئس اِدئلمئشلرئن هاميسي آراسيندا سئزه مئراث ورسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هچ کئمئن گوموشونه، و يا قيزيلينا، يا دا پالتارينا گؤز دئکمه​مئشم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤزونوز بئلئرسئنئز کي، منئم بو اَللرئم اؤز احتئياجلاريما و منئمله اولان آداملارا خئدمت ادئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اتدئيئم هر شيده سئزه گؤرستدئم کي، بو جور زحمت چکمکله گرک ضعئفلره کؤمک اده​سئنئز و ربّ عئسانين سؤزونو خاطيرلايين کي، او اؤزو ددي: «ورمه​يئن آلماقدان داها چوخ برکتي وار.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونلاري دئيندن سونرا، پولوس دئز چؤکوب، اونلارين هاميسي ائله دوعا اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار دا اوجا سَسله آغلاديلار و پولوسو قوجاقلاييب، دالبادال اؤپوردولر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري لاپ چوخ قمگئن ادن، اونون ددئيي بو سؤزلر ائدي کي، آرتيق اونون اوزونو گؤرمه‌يه​جکلر. سونرا اونو گمئيه قدر يولا سالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Acts-19.html>&larr;</a>&nbsp;&nbsp;<font class=titleType><b>Acts 20/28 </b></font>&nbsp;&nbsp;<a href=Simple-Acts-21.html>&rarr;</a>
</td></tr></table>


</body></html>
