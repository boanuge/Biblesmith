<html><head><title>
Ezekiel 17/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-16.html>&larr;</a>&nbsp;&nbsp;<font class=titleType><b>Ezekiel 17/48 </b></font>&nbsp;&nbsp;<a href=Simple-Ezekiel-18.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، ائسرايئل نسلئنه بئر تاپماجا دِه، اونلارا بئر مثل دانيش؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دِه کي، پروردئگار رب بله ديئر: «قانادلاري بؤيوک، توکلري اوزون، اوستو رنگ‌به‌رنگ ائري بئر قارتال لوبنانا اوچدو و سئدر آغاجينين باشينداکي زوغو گؤتوردو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آغاجين تپه‌سئنده‌کي تزه شاخلاري قوپارديب تئجارت اؤلکه‌سئنه آپاردي و اونو تاجئرلر شهرئنه قويدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا او تورپاغين توخومونو گؤتوروب بَهَرلي تورپاقدا اَکدي. سؤيود آغاجي اَکئلَن کئمي اونو گور آخان سولارين کناريندا يِرلَشدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او دا بؤيويوب اِنلي، بالاجا بوي بئر اوزوم مِينه‌سي اولدو. بوداقلاري قارتالا طرف اَيئلئردي، کؤکلري ده آلتيندا قاليردي. بلجه شاخه ورن، بوداق سالان بئر اوزوم تَنه‌يي اولدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بؤيوک قانادلاري، چوخلو توکلري اولان باشقا ائري قارتال دا وار ائدي. اوزوم تَنه‌يي کؤکلرئني اونا طرف دؤنده‌ردي، بوداقلاريني اَکئلدئيي لَکلردن اونا طرف اوزاتدي کي، سولانسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، گور آخان سولارين کناريندا، بَهَرلي تورپاقدا اَکئلمئشدي کي، قول-بوداق آتسين، مِيوه يتئرسئن و اصئل بئر اوزوم تَنه‌يي اولسون.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن دِه کي، پروردئگار رب بله ديئر: «بو اوزوم تَنه‌يي بَهَرلي مگر اولاجاق؟ مگر اوّلکي قارتال اونون کؤکلرئني قيريب مِيوه‌لرئني قوپارماياجاق کي، قوروسون؟ اِله کي، اونون تزه بئتن بوتون شاخه‌لري قوروسون؟ اونو کؤکوندن قيريب آتماق اوچون گوجلو بئر قولا و يا چوخلو آداما احتئياج اولماياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلی، او اَکئلئب، آمّا مگر بَهَرلي اولاجاق؟ شرق کوله‌يي اونا توخونان کئمي مگر کامئل قوروماياجاق؟ مگر بئتدئيي لَکلرده قوروماياجاق؟»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائندي او عاصي نسله دِه: «مگر بو شيلرئن معناسيني بئلمئرسئنئز؟» اونلارا دِه: «باخ، بابئل پادشاهي اورشَلئمه گلدي، اورانين پادشاهيني و باشچيلاريني گؤتوروب بابئله، اؤز يانينا آپاردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاه نسلئندن بئر نفري گؤتوروب اونونلا عهد باغلادي و اونا آند ائچدئردي، اؤلکه‌نئن آغا آداملاريني دا گؤتوروب آپارميشدي</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کي، پادشاهليق آلچالديليب داها قالخا بئلمه‌سئن و عهدئنه صادئق قالاراق وارليغينا داوام ورسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن او، اونون ضئدّئنه عوصيان ادئب مئصئره اِلچئلر گؤنده‌ردي کي، اونا آتلار و بؤيوک بئر قوشون ورسئنلر. مگر او، اوغور قازانار؟ بو ائشلري گؤرَن مگر سالامات قالار؟ عهدي پوزان مگر سالامات قالار؟»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پروردئگار رب بويورور: «وارليغيما آند اولسون کي، اونو تخته اوتوردان پادشاهين اؤلکه‌سئنده يعني بابئلده اؤله‌جک، چونکي ائچدئيي آندا خور باخدي، باغلاديغي عهدي پوزدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بابئللی‌لر چوخلو آدام قيرماق اوچون، تورپاق قالاغي و موحاصئره دووارلاري دوزه‌لدن زامان، فئرعون گوجلو قوشونو ائله، بؤيوک قوشونو ائله موحارئبه‌ده اونا کؤمک اتميه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، عهدي پوزاراق ائچدئيي آندا خور باخدي، و باخ، سؤز وردئيي حالدا بوتون بو ائشلري اتدي؛ قاچيب قورتارا بئلميه‌جک.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «وارليغيما آند اولسون کي، حوضورومدا ائچدئيي آندا خور باخديغينا گؤره، عهدئمي پوزدوغو اوچون اونا عوضئني وره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تورومو اونون اوستونه سَره‌جيم و او منئم تله‌مه دوشه‌جک. اونو بابئله گتئره‌جيم و اونو اورادا موحاکئمه اده‌جيم چونکي منه خيانت ادئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونون بوتون فراري عسگرلري قيلينجلا هلاک اولاجاقلار، يرده قالانلار کوله‌يئن اَسدئيي دؤرد طرفه داغيلاجاقلار. او واخت بئله‌جکسئنئز کي، من رب بونو ددئم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «من اوجا سئدر آغاجينين باشيندان بئر زوغ گؤتوروب اَکه‌جيم. اونون بوداقلارينين باشيندان ظرئف بئر بوداق قوپارداجاغام و اونو اوجا، دئک بئر داغين اَته‌يئنده اَکه‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونو ائسرايئلئن اوجا داغينا اَکه‌جيم کي، او، قول-بوداق آتسين و مِيوه ورئب اصئل بئر سئدر آغاجي اولسون. هر جور قوش اونون آلتينا سيغيناجاق؛ بوداقلارينين کؤلگه‌سئنده يووا قوراجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون چؤل آغاجلاري بئله‌جکلر کي، رب منم؛ آلچاغي اوجا ادئرم و اوجاني آلچاق. ياشيل آغاجي قورودورام و قورو آغاجي ياشيللاشديريرام. بونو من دِمئشم و يرئنه يتئره‌جيم.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-16.html>&larr;</a>&nbsp;&nbsp;<font class=titleType><b>Ezekiel 17/48 </b></font>&nbsp;&nbsp;<a href=Simple-Ezekiel-18.html>&rarr;</a>
</td></tr></table>


</body></html>
