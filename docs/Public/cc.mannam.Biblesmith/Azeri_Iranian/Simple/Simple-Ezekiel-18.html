<html><head><title>
Ezekiel 18/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-17.html>&larr;</a>&nbsp;&nbsp;<font class=titleType><b>Ezekiel 18/48 </b></font>&nbsp;&nbsp;<a href=Simple-Ezekiel-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"نه دِمَک ائسته‌يئرسئنئز کي، ائسرايئل تورپاغي اوچون بو مثلي تکرار ادئرسئنئز: «آتالار کال اوزوم يدئلر، اوغوللارين دئشي قاماشير»؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بويورور: «وارليغيما آند اولسون کي، بو مثل ائسرايئلده داها ديئلميه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخين، بوتون جانلار منئمدئر؛ آتانين جاني دا منئمدئر، اوغولون جاني دا منئمدئر. گوناه ائشله‌دن جان اؤله‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر بئر آدام صالحدئر و ائنصافلي و صالح عمل‌لري يرئنه يتئرئر،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داغلاردا گتئرئلَن قورباندان يِمئر، گؤزلرئني ائسرايئل نسلئنئن بوتلرئنه دئکمئر، قونشوسونون آرواديني لَکه‌له‌مئر، آيباشي اولان آروادلا ياخينليق اتمئر،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئمسه‌يه حاقسيزليق اتمئر، لاکئن بورجلونون گئرووونو قايتارير، قارت اتمئر، آج اولانا چؤرک ورئر، لوت اولاني گِيئندئرئر،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سَلَمله پول بورج ورمئر، موعامئله گؤتورمور، پئس عملدن اَلئني اوزاق ساخلايير، ائکي آدام آراسيندا عدالتله حؤکم ادئر،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منئم قايدالاريما موطابئق رفتار ادئر، حؤکملرئمه صداقتله عمل ادئر؛ بو آدام صالح‌دئر و البتّه، ياشاياجاق.» پروردئگار رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«دئيَک کي بو آدامين بئر اوغلو اولور. اگر بو اوغول قدّارليق ادئب قان تؤکور، بو ائشلردن بئرئني گؤرور،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آتاسي بونلاردان هچ بئرئني اتمه‌دئيي حالدا، اوغول داغلاردا گتئرئلَن قورباندان يِيئر، قونشوسونون آرواديني لَکه‌له‌يئر،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فاغيرا و يوخسولا حاقسيزليق ادئر، قارَت ادئر، گئرووو قايتارمير، گؤزلرئني بوتلره دئکئر، ائيرنج ائشلر گؤرور،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سَلَمله پول بورج ورئب موعامئله گؤتورور، بله اوغول مگر ياشاياجاق؟ خِير، او ياشاماياجاق. بوتون بو ائيرنج ائشلري گؤردويو اوچون البتّه کي، اؤلمه‌لي‌دئر. اؤلومو ده اؤز بوينونا اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دئيَک کي بو اوغولون دا بئر اوغلو اولور. بو اوغول آتاسينين اتدئيي بوتون گوناهلاري گؤرور؛ او گؤرور، آمّا بله ائشلر اتمئر؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داغلاردا گتئرئلَن قورباندان يِمئر، گؤزلرئني ائسرايئل نسلئنئن بوتلرئنه دئکمئر، قونشوسونون آرواديني لَکه‌له‌مئر،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کئمسه‌يه حاقسيزليق اتمئر، گئروو آلمير، قارت اتمئر، لاکئن آج اولانا چؤرک ورئر و لوت اولاني گِيئندئرئر،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوخسولا ظولم اتمئر، سَلَم آلمير، موعامئله گؤتورمور، حؤکملرئمه عمل ادئب قايدالاريما گؤره رفتار ادئر، آتاسينين گوناهينا گؤره اؤلميه‌جک؛ البتّه، ياشاياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو اوغولون آتاسي دا ائنصافسيزليقلا قدّارليق اتدئيي اوچون، قارداشيني قارت اتدئيئنه گؤره، خالقي ائچئنده ياخشي ائشلر اتمه‌دئيي اوچون اؤز تقصئرئندن اؤتري، البتّه، اؤله‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا سئز حله ده ديئرسئنئز: ‹آتانين اتدئيي تقصئر اوچون نه اوچون اوغول عذاب چکمه‌سئن؟› اوغول عدالتلي و صالح ائشلر گؤردو، بوتون قايدالاريما رئعايت ادئب اونلارا عمل اتدي. البتّه، بو آدام ياشاياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گوناه ائشله‌دن جان اؤله‌جک. اوغول آتانين تقصئري آلتيندا قالماياجاق، آتا دا اوغولون تقصئري آلتيندا قالماياجاق. صالح آدام صالحلئيئنئن، پئس آدام دا پئسلئيئنئن عوضئني آلاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا اگر پئس آدام اتدئيي بوتون گوناهلاردان دؤنسه، بوتون قايدالاريمي رئعايت ادئب ائنصافلي و صالح عمل‌لر اتسه، البتّه، اؤلمه‌يئب ياشاياجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اتدئيي گوناهلاردان هچ بئري اونون ضئدّئنه خاطيرلانماياجاق؛ چونکي اتدئيي صالحلئکله ياشاياجاقدير.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بويورور: «اِله بئلئرسئنئز کي، من پئس آدامين اؤلوموندن کِف ادئرم و ائسته‌مئرم کي، او اؤز يولوندان دؤنسون و ياشاسين؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا اگر صالح آدام اؤز صالحلئيئندن دؤنوب پئسلئک اتسه، پئس آدامين اتدئيي بوتون ائيرنج ائشلري گؤرسه، مگر ياشاياجاق؟ اتدئيي صالح ائشلرئندن هچ بئري خاطيرلانماياجاق؛ اتدئيي خائنلئک و اِله‌دئيي گوناهيندان اؤتري اؤله‌جکدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق سئز حله ده ديئرسئنئز: ‹پروردئگارين يولو ائنصاف ديئل.› ائندي، ای ائسرايئل نسلي، قولاق آسين: مگر منئم يولوم ائنصاف ديئل؟ ائنصافسيز اولان مگر سئزئن يوللارينيز ديئل؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>صالح آدام اؤز صالحلئيئندن دؤنوب پئسلئک اتسه، بونا گؤره اؤله‌جک؛ بلی، اتدئيي پئسلئيه گؤره اؤله‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پئس آدام دا اتدئيي پئسلئکدن دؤنوب ائنصافلي و صالح عمل‌لر اتسه، اؤز حياتيني قوروياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دئقّت ادئب اِله‌دئيي بوتون گوناهلاردان دؤندويو اوچون، البتّه، اؤلمه‌يئب ياشاياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن ائسرايئل نسلی ديئر: ‹پروردئگارين يولو ائنصاف ديئل.› ای ائسرايئل نسلي، مگر منئم يوللاريم ائنصاف ديئل؟ ائنصافسيز اولان مگر سئزئن يوللارينيز ديئل؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره، ای ائسرايئل نسلي، سئزئن هر بئرئنئزي عمل‌لرئنئزه گؤره موحاکئمه اده‌جيم.» پروردئگار رب بويورور. «تؤوبه ادئن و بوتون گوناهلارينيزدان دؤنون کي، تقصئر سئزئن ييخيلماغينيزا باعئث اولماسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اتدئيئنئز گوناهلارين هاميسيني اوستونوزدن آتين، اؤزونوزه تزه بئر اورَک و تزه بئر روح يارادين! نه اوچون اؤله‌سئنئز، ای ائسرايئل نسلي؟»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بويورور: «چونکي من هچ کسئن اؤلوموندن کِف اتمئرم. بونا گؤره ده تؤوبه ادئن و ياشايين.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-17.html>&larr;</a>&nbsp;&nbsp;<font class=titleType><b>Ezekiel 18/48 </b></font>&nbsp;&nbsp;<a href=Simple-Ezekiel-19.html>&rarr;</a>
</td></tr></table>


</body></html>
