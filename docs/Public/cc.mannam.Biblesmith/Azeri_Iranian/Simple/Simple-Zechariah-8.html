<html><head><title>
Zechariah 8/14 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-7.html>&larr;</a>&nbsp;&nbsp;<font class=titleType><b>Zechariah 8/14 </b></font>&nbsp;&nbsp;<a href=Simple-Zechariah-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه قوشونلار ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی بله ديئر: "صحيون اوچون بؤيوک قيرت واريمدير. اونون اوچون چوخ قيرتلي‌يَم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بله ديئر: "صحيونا قاييتديم، آرتيق اورشَلئمده ياشاياجاغام. اورشَلئم حقئقت شهري، قوشونلار ربّئن داغي موقدّس داغ چاغيريلاجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی بله ديئر: "گئنه اورشَلئم ميدانلاريندا قوجا کئشئلر و آروادلار اوتوراجاق، هر کس ياشي چوخ اولدوغونا گؤره اَلئنه عصا آلاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شهرئن مِيدانلاري اورادا اوينايان اوغلان و قيز اوشاقلاري ائله دولاجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی بله ديئر: "او گونلر بو خالقين صاغ قالانلارينين گؤزونده بلکه ده عجايئب بئر ائش گؤرونسون، لاکئن مگر منه ده بله گؤرونه‌جک؟" قوشونلار ربّی بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"باخ، من اؤز خالقيمي شرق و قرب اؤلکه‌لرئندن قايتاراجاغام." قوشونلار ربّی ديئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"من اونلاري گتئره‌جيم و اونلار اورشَلئمده ياشاياجاقلار. اونلار منئم خالقيم اولاجاقلار، من ده صداقت و صالحلئکله اونلارين تاريسي اولاجاغام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی بله ديئر: "قوي اَللرئنئز قووّتلَنسئن، ای او آداملار کي، پيغمبرلرئن آغزيندان بو سؤزلري بو گونلر اِشئدئرسئنئز؛ او پيغمبرلر کي، قوشونلار ربّئنئن اِوئنئن بونؤوره‌سي قويولان گونده ددئلر، اِله کي، معبد بئنا اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واختدان قاباق ائنسان و يا جانلي مخلوقا هچ بئر عوض ورئلمئردي. دوشمن اوزوندن هچ کس اَمئن-آمانليق ائچئنده گدئب-گله بئلمئردي. چونکي بوتون آداملاري بئربئرئنئن اوستونه ساليشديرميشديم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق ائندي بو خالقين صاغ قالانلاري ائله قاباقکی کئمي رفتار اتميه‌جيم." قوشونلار ربّی بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"چونکي اَکئلَن توخوم بَهَرلي اولاجاق: تَنَک بهره‌سئني، تورپاق محصولونو، گؤيلر شِحئني وره‌جکدئر. بونلارين هاميسيني بو خالقين صاغ قالانلارينا مولک اولاراق وره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای يهودا و ائسرايئل نسلي، سئز نجه مئلّتلر آراسيندا لعنت هدفي اولدونوز، سئزي قورتاراجاغام و سئز برکت قايناغي اولاجاقسينيز. قورخمايين، قولونوزا گوج گلسئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی بله ديئر: "آتالارينيز منی قضبلَندئرَن زامان ائسته‌دئم کي، باشينيزا فلاکت گتئرئم و فئکرئمدن دؤنمه‌دئم." قوشونلار ربّی بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائندي اورشَلئمه و يهودا نسلئنه گئنه ده ياخشيليق اتمک فئکرئنده‌يَم. سئز قورخمايين!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بله ادئن: هر کس اؤز قونشوسونا حقئقتي دانيشسين، اَمئن-آمانليق اوچون شهر دروازالاريندا صداقت و عدالتله موحاکئمه ادئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئربئرئنئزئن ضئدّئنه اورَه‌يئنئزده پئس نئيّت توتمايين، يالاندان آند ائچمَيه جان آتمايين، چونکي بونلارين هاميسي منئم نئفرت اتدئيئم شيلردئر." رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منه قوشونلار ربّئن بو سؤزو نازئل اولدو:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی بله ديئر: "دؤردونجو، بِشئنجي، يدّئنجی و اونونجو آيلارين اوروجلاري، يهودا خالقي اوچون شادليق و شادليق دولو گؤزل بايراملار اولاجاق. بونا گؤره سئز دوزگونلويو و باريشي سِوئن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی بله ديئر: "حله چوخلو خالق، چوخلو شهرئن اهالئسي ده گله‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر شهرده ياشايانلار باشقا شهره گدئب دئيه‌جکلر: «گلئن يولا دوشَک، ربّئن حوضوروندا يالواراق، قوشونلار ربّئني آختاراق. من ده گِدئرَم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر چوخ خالقلار و قودرتلي مئلّتلر اورشَلئمه گله‌جکلر کی، قوشونلار ربّئني آختارسينلار و ربّئن حوضوروندا يالوارسينلار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی ديئر: "او گونلرده موختَلئف دئللرده دانيشان مئلّتلردن اولان اون آدام، بئر يَهودئنئن اَته‌يئندن ياپيشيب دئيه‌جک: «قوي سئزئنله گِدَک، چونکي اشئتمئشئک کی، تاريسئزئنله‌دئر.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Zechariah-7.html>&larr;</a>&nbsp;&nbsp;<font class=titleType><b>Zechariah 8/14 </b></font>&nbsp;&nbsp;<a href=Simple-Zechariah-9.html>&rarr;</a>
</td></tr></table>


</body></html>
