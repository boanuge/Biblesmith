<html><head><title>
Jeremiah 16/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-15.html>&larr;</a>&nbsp;&nbsp;<font class=titleType><b>Jeremiah 16/52 </b></font>&nbsp;&nbsp;<a href=Simple-Jeremiah-17.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"اؤزونه آرواد آلما، بو يرده اوغوللارين و قيزلارين اولماسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بو يرده دوغولان اوغوللار و قيزلار اوچون، اونلاري دوغان آنالار و اونلاري عمله گتئرن آتالار اوچون رب بله ديئر:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«اونلار اؤلومجول ناخوشلوقلاردان اؤله‌جکلر. اونلار اوچون ياس توتولماياجاق، باسديريلماياجاقلار، تورپاغين اوستونده پِيئن کئمي اولاجاقلار. قيلينج و آجليقلا قيريليب تؤکوله‌جکلر. جسدلري ده گؤيده‌کي قوشلارا و يرده‌کي حيوانلارا يِم اولاجاق.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي رب بله ديئر: «ياس اِوئنه گئرمه، آغلاماق اوچون گتمه، باش‌صاغليغي دا ورمه، چونکي بو خالقين آراسيندان صولحومو، محبّتئمي و مرحمتئمي گؤتورموشم.» رب بله بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«بو اؤلکه‌ده بؤيوکلر ده، کئچئکلر ده اؤله‌جکلر، قبئره قويولماياجاقلار، آداملار اونلار اوچون ياس توتماياجاقلار، اونلار اوچون هچ کس اؤزونو يارالاييب ساچلاريني قيرخماياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هچ کس اؤلولردن اؤتري ياس توتانا يمک ورميه‌جک کي، اونا تسلّي ورسئن. هچ کس ده اونلارا تسلّی اوچون بئر کاسا سو ائچئرتميه‌جک، حتّا آناسينا يا دا آتاسينا گؤره.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ضئيافت کچئرئلَن بئر اِوه گئرمه و اونلارلا اوتوراراق يِيئب-ائچمه.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي ائسرايئلئن تاريسي اولان قوشونلار ربّی بله ديئر: «باخ، بو يرده، سئزئن گونلرئنئزده، گؤزلرئنئزئن قاباغيندا، شادليق و سِوئنج سَسئنه، بَي-گلئن سَسئنه آخير قوياجاغام.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون بو سؤزلري خالقا بئلدئرَنده، اگر سندن سوروشسالار: «نه اوچون رب ضئدّئمئزه بله بئر بؤيوک بلا اعلان ادئب؟ تقصئرئمئز نه‌دئر؟ تاريميز ربّه نه گوناه اتمئشئک؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت اونلارا بله دِه: «اونا گؤره کي، سئزئن آتالارينيز منی ترک اتدئلر.» رب بويورور. «آيري آللاهلارين دالينجا گتدئلر، اونلارا قوللوق و سجده اتدئلر، منی ترک ادئب قانونوما عمل اتمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن سئز آتالارينيزدان دا آرتيق پئسلئک ادئبسئنئز. گؤرون نجه هر کس منه قولاق آسماياراق اؤز پئس اوره‌يئنئن عئنادي ائله رفتار ادئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده سئزي بو اؤلکه‌دن اِله بئر اؤلکه‌يه آتاجاغام کي، نه آتالارينيز تاني‌ييب نه ده سئز اؤزونوز. اورادا گجه- گوندوز باشقا آللاهلارا قوللوق اده‌جکسئنئز، چونکي سئزه اصلا لوطف اتميه‌جيم.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده، رب بويورور: "گونلر گله‌جک کي، ائنسانلار آرتيق دِميه‌جکلر: «آند اولسون او ربّئن وارليغينا کی، ائسرايئل اؤولادلاريني مئصئر تورپاغيندان چيخارتدي.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا دئيه‌جکلر: «آند اولسون او ربّئن وارليغينا کی، ائسرايئل اؤولادلاريني شئمال اؤلکه‌سئندن و قوودوغو بوتون باشقا اؤلکه‌لردن چيخارتدي.» چونکي اونلاري آتالارينا وردئيئم تورپاغا قايتاراجاغام."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بويورور: "آمّا ائندي من چوخلو باليقچي گؤنده‌ره‌جيم و اونلاري توتاجاقلار. اوندان سونرا من چوخلو شئکارچي گؤنده‌ره‌جيم، هر داغ و تپه اوستوندن، قايا اويوقلاريندان اونلاري شئکار اده‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گؤزلرئم اونلارين بوتون يوللاريني ائزله‌يئر. اونلار مندن گئزلَنه بئلمزلر، تقصئرلري ده منئم نظرئمدن قاچا بئلمز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تقصئرلرئنئن و گوناهلارينين عوضئنه اونلارا ائکي‌قات جزا وره‌جيم. چونکي ائيرنج بوتلرئنئن جسدلري ائله اؤلکه‌مي نجئسله‌يئبلر، مولکومو ائيرنجلري ائله دولدوروبلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يارب، قووّتئم و قالام، سيخينتي گونونده سيغيناجاغيم! مئلّتلر دونيانين اوجقارلاريندان سنئن يانينا گلئب دئيه‌جکلر: "آتالاريميز ساختا و پوچ بوتلره، هچ بئر فايدا گؤرمه‌دئکلري شيلره وارئث اولدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آدام دا اؤزونه مگر آللاه دوزه‌لدر؟ آخي اونلار تاري ديئل.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده اونلارا گؤرسده‌جيم، بو دفه اونلارا قووّت و قودرتئمي تانيتديراجاغام. او واخت بئله‌جکلر کي، آديم ربدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-15.html>&larr;</a>&nbsp;&nbsp;<font class=titleType><b>Jeremiah 16/52 </b></font>&nbsp;&nbsp;<a href=Simple-Jeremiah-17.html>&rarr;</a>
</td></tr></table>


</body></html>
