<html><head><title>
Nehemiah 5/13 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-4.html>&larr;</a>&nbsp;&nbsp;<font class=titleType><b>Nehemiah 5/13 </b></font>&nbsp;&nbsp;<a href=Simple-Nehemiah-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان خالقين کئشئلري و آروادلاري يهودي هموطنلرئندن بَرک شئکايت اتمه‌يه باشلاديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بعضئلري بله ديئردئلر: "بئز، اوغوللاريميز و قيزلاريميز چوخوق. بونا گؤره ده قويون تاخيل تاپاق کي، يِيئب ياشاياق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بعضئلري ده بله ديئردئلر: "قيتليغين اوزوندن زَمئلرئمئزي، اوزوم باغلاريميزي و اِولرئمئزي گئروو قويوروق کي، تاخيل تاپاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بله دئيَنلر ده وار ائدي: "پادشاهين زَمئلرئمئزه و اوزوم باغلاريميزا قويدوغو خراجي ورمک اوچون پول بورج آلميشيق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي بئزئمله هموطنلرئمئز هَمن نسئلدئر، اوشاقلاريميز دا اونلارينکي‌ کئمي‌دئر. لاکئن باخ، بئز مجبوروق کي، اوغوللاريميزي و قيزلاريميزي قول کئمي ساتاق. آرتيق قيزلاريميزدان بعضئلري بله ساتيليب. بئز چاره‌سئزئک، چونکي زَمئلرئمئز و اوزوم باغلاريميز آيريلارين اَلئنده‌دئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اونلارين شئکايت و بو ائتّئهاملاريني اشئدنده چوخ قضبلَندئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جئدّي دوشوندوکدن سونرا اعيانلارلا حؤکومت مأمورلاريني تنبه ادئب بله ددئم: "قارداشلارينيزدان سَلَم پولو آليرسينيز." اونلارين ضئدّئنه بؤيوک بئر ييغين ييغديم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اونلارا ددئم: "بئز ياد اِللي‌لره قول ساتيلان يهودي قارداشلارينيزي گوجوموز چاتانا قدر ساتين آلميشيق. ائندي سئز قارداشلارينيزي ساتيرسينيز کي، اونلاري تزه‌دن بئزه ساتسينلار؟" اونلار دِمَيه بئر سؤز تاپماييب ساکئت قالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گئنه ددئم: "اتدئيئنئز بو ائش ياخشي ديئل. مگر سئز دوشمنلرئمئز اولان ياداِللي مئلّتلرئن دانلاغيندان تاريميزين حؤرمتئنده ياشامالي ديئلسئنئز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ده قارداشلاريم و نؤکرلرئمله بئرلئکده اونلارا پول و تاخيل بورج ورئرم. گلئن بو سَلَمچئلئيي دايانديراق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خاهئش ادئرم اله ائندي بو گون اونلارا زمئلرئني، اوزوم باغلاريني، زيتونلوقلاريني، اِولرئني، اونلاردان آلديغينيز پولون، تاخيلين، تزه شرابين و ياغين يوزده-بئر سَلَمئني گری قايتاراسينيز."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار ددئلر: "بئز بونلاري قايتاراريق و داها اونلاردان هچ بئر شي طَلَب اتمه‌رئک. سن نجه ديئرسن، بئز ده اِله اده‌رئک." من کاهئنلري چاغيرديم و بو سؤزه عمل اده‌جکلري باره‌ده اونلارا آند ائچدئردئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا اَته‌يئمي سئلکَله‌يئب ددئم: "قوي بو سؤزه عمل اتمه‌يَن هر کسي تاري اِوئندن، مال-مولکوندن بلجه سئلکَله‌سئن و او، سئکَله‌نئب بوشا چيخسين." بوتون جاماعات ددي: "آمئن!" و ربّه حمد اتدئلر. سونرا جاماعات بو سؤزه موطابئق عمل اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان علاوه پادشاه اَرتَخشَستانين حؤکمدارليغينين ائيئرمئنجي ائلئندن اوتوز ائکئنجي ائلئنه قدر، يهودا تورپاغينا والي تعيئن ادئلدئيئم گوندن بَري، اون ائکي ائل من و هموطنلرئم والئلره تعيئن اولونموش آذوقه‌ني يِمه‌دئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا مندن اَوّلکي والئلر خالقين اوستونده يوک اولموشدولار. اونلاردان يمک و شرابدان علاوه قيرخ شِکِل گوموش آليرديلار. حتّا او والئلرئن نؤکرلري ده خالقا آغاليق ادئردئلر. لاکئن من تاري قورخوسونا گؤره بله اتمئردئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اؤزومو بو دووارين برپاسينا وقف اتدئم. بئز بئر زمي بِله، آلماديق. بوتون نؤکرلرئم اورايا، ائش باشينا ييغيلميشديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اطراف مئلّتلردن يانيميزا گلنلردن علاوه، يهودئلردن و مأمورلاردان دا يوز اَلّي آدام سوفره‌مده اوتورارديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هر گون منئم اوچون بئر اؤکوز، آلتي سچمه قويون و تويوقلار کَسئلردي. اون گوندن بئر جوربه‌جور شراب بوللوقلا گتئرئلردي. لاکئن گئنه ده من والئلره تعيئن اولونموش آذوقه‌ني طلب اتمئردئم، اونسوز دا خالقين يوکو آغير ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای تاريم، بو خالق اوچون اتدئيئم ائشلره گؤره منی ياخشيليقلا خاطيرلا!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nehemiah-4.html>&larr;</a>&nbsp;&nbsp;<font class=titleType><b>Nehemiah 5/13 </b></font>&nbsp;&nbsp;<a href=Simple-Nehemiah-6.html>&rarr;</a>
</td></tr></table>


</body></html>
