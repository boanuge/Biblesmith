<html><head><title>
Jeremiah 3/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-2.html>&larr;</a>&nbsp;&nbsp;<font class=titleType><b>Jeremiah 3/52 </b></font>&nbsp;&nbsp;<a href=Simple-Jeremiah-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ديئر: "اگر بئر آدام اؤز آرواديني بوشاسا، آرواد دا اونو ترک ادئب آيريسينا اَره گتسه، مگر او آدام بئر ده آروادينين يانينا قاييدار؟ بله اتسه، مگر اؤلکه کامئل بئر شکئلده نجئس اولماز؟ آمّا سن چوخلو اويناشي اولان بئر فاحئشه‌سن؛ آيا گئنه ده منه طرف دؤنورسن؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باشيني چيلپاق تپه‌لره طرف قالديريب باخ. سِوئشمه‌دئيئن يِر مگر وار؟ صحرادا ياشايان بدوي کئمي يول کناريندا اوتوردون و اويناشلاريني گؤزله‌دئن. زئناکارليغين و پئسلئکلرئنله اؤلکه‌ني نجئس اتدئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده ياغيشلارين آردي کَسئلدي و ياز ياغيشي ياغمادي. آمّا سن اوزسوز فاحئشه‌يه اوخشادين، اوتانماق ائستمه‌دئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر ائندي منی چاغيرمادين: «آتام، جاوانليغيمدان بَري سن منئم دوستومسان.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر همئشه‌لئک قضبلي اولاجاق؟ مگر ابده کئمي کئن ساخلاياجاق؟» باخ، دانيشيبسان و گوجون چاتديغي قدر پئسلئک ادئبسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوشئيانين پادشاهليغي دؤورونده رب منه ددي: "دؤنوک ائسرايئلئن نه اتدئيئني گؤردون؟ هر اوجا تپه‌نئن اوستونه، بول يارپاقلي آغاجين آلتينا گدئب اورادا فاحئشه کئمي اولوب منه خيانت اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دوشونوردوم: «بوتون بونلاري ادندن سونرا منه طرف قاييداجاق.» آمّا او قاييتمادي. خيانتکار باجيسي يهودا دا بونو گؤردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دفه‌لرله زئنا اتدئيي اوچون دؤنوک ائسرايئله بوشانما کاغيذي ورئب اونو بوشاديم. لاکئن اونون خيانتکار باجيسي يهودا گئنه قورخمادي، او دا گدئب فاحئشه‌لئک اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هچ اهمئيّت ورمه‌دن زئناکارليغي ائله اؤلکه‌ني نجئس اتدي، داشلارا و آغاجلارا سجده ادئب خيانت اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون بونلارا باخماياراق، اونون خيانتکار باجيسي يهودا منه بوتون قلبي ائله يوخ، حئيله ائله اوز توتدو." رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب منه ددي: "دؤنوک ائسرايئل خائن يهودا ائله موقايئسه‌ده داها صالح اولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گت، بو سؤزلري شئمال سمتئنه اعلان ادئب دِه: «ای دؤنوک ائسرايئل، گری قاييت.»" رب بويورور. "سنه قضبله باخماياجاغام، چونکي من مرحمتلي‌يم." رب بويورور. "همئشه‌لئک کئن ساخلامارام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق سن اؤز تقصئرئني بوينونا آل کي، تارين ربّئن ضئدّئنه عوصيان ادئبسن، هر بول يارپاقلي آغاجين آلتيندا ياد آللاهلارا کؤنول ورئبسن و منئم سؤزومه قولاق آسماييبسان." رب بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای دؤنوک اؤولادلار، گری قاييدين" رب بويورور. "چونکي آغانيز منم. بئر-بئر شهردن، ائکي-ائکي طايفادان چيخارديب صحيونا گتئره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوره‌يئمه ياتان چوبانلاري سئزه وره‌جيم، سئزه آغيل و حئکمتله چوبانليق اده‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئزئن اؤلکه‌ده تؤره‌يئب چوخالديغينيز گونلرده، داها ربّئن عهد سانديغيندان دانيشماياجاقلار" رب بويورور. "او سانديق بئر داها کئمسه‌نئن آغلينا گلميه‌جک، يادا سالينماياجاق، اونون اوچون داريخماياجاقلار، تزه‌سي ده دوزه‌لدئلميه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان اورشلئمه «ربّئن تختي» دئيه‌جکلر. بوتون مئلّتلر ربّئن آدي خاطئرئنه اورشلئمده ييغيشاجاقلار. بئر داها پئس اورَکلرئنئن عئنادکارليغينا گؤره حرکت اتميه‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گونلرده يهودا نسلی ائسرايئل نسلی ائله بئرله‌شئب شئمال اؤلکه‌سئندن آتالارينيزا ائرث وردئيئم تورپاغا بئرلئکده گله‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ددئم: «نجه ده ائستردئم، سني اوغوللاريمين آراسينا قويوم، سنه ائستَکلي تورپاغي مئلّتلر آراسيندا لاپ گؤزل ائرثي ورئم! گومان اتدئم کي، منی ‹آتام› چاغيراجاقسينيز، مندن اوز دؤنده‌رميه‌جکسئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئر آرواد اؤز اَرئنه نجه خيانت ادئر، سئز ده منه اِله خيانت اتدئنئز، ای ائسرايئل نسلي!" رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"لوت تپه‌لر اوستونده بئر سَس ائسرايئل اؤولادلارينين آغلاشما و يالواريشلاري اِشئدئلئر، چونکي اونلار يوللاريني آزيبلار، اؤزلرئنئن تاريسي ربّی ياددان چيخارديبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گری قاييدين، ای دؤنوک اؤولادلار، من سئزئن دؤنوکلويونوزه شفا وره‌جيم." اونلار دا دئيه‌جکلر: "باخ، بئز سنه طرف گلئرئک، چونکي تاريميز رب سنسن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دوغرودان دا، تپه‌لردن، داغلاردان گلن هاي-کوي يالاندير. اصلئنده ائسرايئلئن نئجاتي، تاريميز ربده‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جاوانليغيميزدان بَري اوتانديريجي بوتلر، آتالاريميزين زحمتئني، سورولرئني و مال- حيوانلاريني، اوغوللاريني و قيزلاريني تلف ادئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوي بئز خجالتئمئز ائچئنده ياتاق، قوي روسوايچيليق بئزي اؤرتسون، چونکي جاوانليغيميزدان ائندئيه‌جک، بئز و آتالاريميز، تاريميز ربّئن ضئدّئنه گوناه اتمئشئک، تاريميز ربّئن سؤزونه قولاق آسماميشيق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-2.html>&larr;</a>&nbsp;&nbsp;<font class=titleType><b>Jeremiah 3/52 </b></font>&nbsp;&nbsp;<a href=Simple-Jeremiah-4.html>&rarr;</a>
</td></tr></table>


</body></html>
