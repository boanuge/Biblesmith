<html><head><title>
Ezekiel 8/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-7.html>&larr;</a>&nbsp;&nbsp;<font class=titleType><b>Ezekiel 8/48 </b></font>&nbsp;&nbsp;<a href=Simple-Ezekiel-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اسئرلئيئمئزئن آلتينجي ائلئنده، آلتينجي آيين بِشئنجي گونو من اِوده اوتورموشدوم و يهودا آغساقّاللاري دا قاباغيمدا اَيلَشمئشدئلر. او زامان اورادا اوستومه پروردئگار ربّئن اَلي اِندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من باخيب ائنسانا اوخشار بئر صورت گؤردوم؛ بِلئندن آشاغي اودا بَنزه‌يئردي، آمّا بِلئندن يوخاري دمئر کئمي پاريلداييردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، اَله بَنزَر بئر شي اوزاتدي و منی باشيمين ساچيندان توتدو. او واخت روح منی يِرله گؤي آراسينا قالديردي و تارينين رؤيالاريندا اورشَلئمه، ائچه‌ري حيطئن شئمال قاپيسينين گئرئش يرئنه گتئردي. اورادا تارينين قيرتئني آلوولانديران حسودلوق تئمثالي قورولموشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، ائسرايئل تاريسينين عئزّتي اورادا ائدي، نجه کي، هامارليقدا گؤردويوم رؤيادا گؤرموشدوم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او منه ددي: "ای بشر اوغلو، ائندي باشيني شئمال طرفه قالدير." من باشيمي شئمال طرفه قالديريب گؤردوم کي، قوربانگاه قاپيسينين شئماليندا همئن حسودلوق بوتو اونون گئرئش يِرئنده‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منه ددي: "ای بشر اوغلو، آيا گؤرورسن نه ادئرلر؟ گؤر، منی موقدّس مکانيمدان اوزاقلاشديرماق اوچون ائسرايئل نسلی بورادا نه چوخ ائيرنج ائشلر ادئرلر؟ حله بوندان دا ائيرنج شيلر گؤره‌جکسن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت منی حيطئن گئرئش يرئنه گتئردي. من باخيب گؤردوم کي، دوواردا بئر دَلئک وار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منه ددي: "ای بشر اوغلو، گل، دوواري دَل." من دوواري دَلئب گؤردوم کي، بئر قاپي وار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منه ددي: «ائچه‌ري گئر، اونلارين اورادا اتدئيي ائيرنج ائشلرئني گؤر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ائچه‌ري گئرئب گؤردوم کي، هر جور سورولَنلرئن، منفور حيوانلارين صورتي و ائسرايئل نسلئنئن بوتلرئنئن هاميسينين تصوئري هر طرفدن دووارا چکئلئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئل نسلئنئن آغساقّاللاريندان يتمئش نفر اونلارين قاباغيندا دورموشدو. شافان اوغلو يَعَزَنيا دا اونلارين آراسيندا دايانميشدي. هر بئرئنئن اَلئنده بوخوردان وار ائدي و بوخورون عطري بولود کئمي گؤيه قالخيردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت منه ددي: "ای بشر اوغلو، آيا گؤرورسن ائسرايئل نسلئنئن آغساقّاللاري قارانليقدا، هر کس اؤز تئمثاللاري اوتاغيندا نه ادئر؟ اونا گؤره کي ديئرلر: «رب بئزي گؤرمور، رب اؤلکه‌ني ترک ادئب.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گئنه منه ددي: "حله اونلارين بوندان دا ائيرنج ائشلرئني گؤره‌جکسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت منی ربّئن معبدئنئن شئمال طرفده‌کي قاپيسينين گئرئش يرئنه گتئردي. باخ، تَمّوز بوتو اوچون آغلايان آروادلار اورادا اوتورموشدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او منه ددي: "گؤرورسن، بشر اوغلو؟ حله اونلارين اتدئيي ائيرنج شيلردن داها بؤيوکلرئني گؤره‌جکسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا منی ربّئن معبدئنئن ائچه‌ري حيطئنه گتئردي. باخ، ربّئن معبدئنئن گئرئش يِرئنده، اِيوانلا قوربانگاه آراسيندا، تخمئنن ائيئرمي بش کئشي وار ائدي کي، آرخالاري ربّئن معبدئنه، اوزلري ده شرقه طرف چِورئلمئشدي. اونلار شرقه اوز توتوب گونشي پرستئش ادئردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منه ددي: "گؤرورسن، بشر اوغلو؟ مگر يهودا نسلی اوچون بورادا اتدئکلري ائيرنج ائشلر آز ائدي کي، اوسته‌لئک اؤلکه‌ني قدّارليقلا دولدورورلار و بونونلا منی داها دا قضبلَندئرئرلر؟ باخ، اونلار بوداغي بورونلارينا سوخورلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره من ده دوغرودان قضبله رفتار اده‌جيم. اونلارا يازيغيم گلميه‌جک و رحم اتميه‌جيم؛ منئم قولاغيما اوجادان باغيرسالار دا، اونلارا قولاق آسماياجاغام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-7.html>&larr;</a>&nbsp;&nbsp;<font class=titleType><b>Ezekiel 8/48 </b></font>&nbsp;&nbsp;<a href=Simple-Ezekiel-9.html>&rarr;</a>
</td></tr></table>


</body></html>
