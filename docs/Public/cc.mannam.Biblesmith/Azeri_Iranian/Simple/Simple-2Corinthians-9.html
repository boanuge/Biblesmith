<html><head><title>
2Corinthians 9/13 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-8.html>&larr;</a>&nbsp;&nbsp;<font class=titleType><b>2Corinthians 9/13 </b></font>&nbsp;&nbsp;<a href=Simple-2Corinthians-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي موقدّسلره بو خئدمت اتمک حاقّيندا سئزه يازماق منجه آرتيقدير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي کؤمک اتمه‌يه ائسته‌يئنئزئن اولدوغونو بئلئرم و بونون اوچون سئزئن حاقّينيزدا مقدونئيه​لئلرئن يانيندا فخر ادئرم کي، اَخايئه‌يه کچن ائلدن بري حاضيردير و سئزئن قيرتئنئز بئر چوخلاريني حرکته گتئرئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن قارداشلاري گؤنده‌رمئشم کي، سئزئن حاقّينيزدا اولان فخرئمئز بو خوصوصدا عبث اولماسين و ددئيئم کئمي، سئز حاضير اولاسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مبادا اگر مقدونئيه​لئلر منئمله گلسئنلر و سئزي حاضير اولماميش گؤرسونلر و بئز (دمئرم سئز) بو اعتئماد اوزوندن خجالت چکک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان اؤتري ده من قارداشلاردان خاهئش اتمه‌يي لازيم گؤردوم کي، ائره​لئدن سئزئن يانينيزا گلسئنلر و وعده ادئلمئش احسانينيزي قاباقجادان حاضيرلاسينلار. او حالدا احسان کئمي حاضيرلانميش اولار و طاماحکارليقدان بئر اثر اوندا اولماز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و بو دا کي، خسئسلئکله سپن خسئسلئکله بئچر، بوللوقلا سپن ده بوللوقلا بئچر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هر کس اوره‌يئنده نئيّت اتدئيي کئمي ورسئن، کدرله يا دا مجبوري يوخ، چونکي تاري شادليقلا وِره‌ني سوئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و تاري قادئردئر کي، بوتون فيضي سئزه بول اتسئن، اِله کي، هر شيده همئشه کئفايتئنئز اولوب هر خيئر عمل اوچون دؤولتلي اولاسينيز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نجه کي، يازيليب: "داغيتدي، يوخسوللارا وردي؛ صالحلئيي ابده کئمي برقرار قالير."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اکئنچي اوچون توخوم و يمک اوچون چورک ورن، اکمک اوچون توخومونوزو ورئب چوخالداجاق و صالحلئيئنئزئن محصولونو آرتيراجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئز کامئل سخاوت اوچون هر شيده دؤولتلي اولاجاقسينيز کي، بئزئم واسئطه​مئزله تارييا شوکور گتئره​جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بو منصبئن خئدمتي آنجاق موقدّسلرئن احتئياجلاريني رفع اِتمئر، اونلارين تارييا ورن شوکورلری ائله چوخاليب داشير دا.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو خئدمتئنئزله ورئلن ثوبوتا گؤره تارييا حمد اده​جکلر کي، ائقرار اتدئيئنئز مسئحئن ائنجئلئندن ائطاعت ادئب، اونلاري و هاميني سخاوتله شرئک ادئرسئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار دا تارينين سئزده بول اولان فيضئندن اؤتري سئزه موشتاق اولوب، سئزئن اوچون دوعا ادئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>تارييا اونون سؤزله بيان اولونا بئلمه‌ين عطاسي اوچون شوکورلر اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-8.html>&larr;</a>&nbsp;&nbsp;<font class=titleType><b>2Corinthians 9/13 </b></font>&nbsp;&nbsp;<a href=Simple-2Corinthians-10.html>&rarr;</a>
</td></tr></table>


</body></html>
