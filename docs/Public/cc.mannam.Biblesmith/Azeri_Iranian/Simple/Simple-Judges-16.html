<html><head><title>
Judges 16/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-15.html>&larr;</a>&nbsp;&nbsp;<font class=titleType><b>Judges 16/21 </b></font>&nbsp;&nbsp;<a href=Simple-Judges-17.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شَمشون غَزّه‌يه گتدي و اورادا بئر فاحئشه گؤروب اِوئنه گئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>غَزّه‌لئلره خبر چاتدي کي، شَمشون بورايا گلئب. غَزّه‌لئلر اِوي موحاصئره‌يه آلديلار، بوتون گجه‌ني شهرئن دروازاسيندا کمئنده دوروب اونو گؤزله‌دئلر. بوتون گجه‌ني ساکئت دوروب ديئردئلر: "قوي سحر ائشيغينا قدر گؤزله‌يَک، سونرا اونو اؤلدوره‌رئک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شَمشون گجه‌ياريسينا قدر ياتدي، سونرا آياغا قالخيب گلدي، شهر دروازاسينين هر ائکي دئره‌يئندن توتوب چفته قاريشيق دروازاني چئينئنه قويدو و خِبرونون موقابئلئنده‌کي داغين تپه‌سئنه چيخارتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان بئر قدر سونرا، شَمشون سورِق دره‌سئنده دَلئله آدلي بئر آروادا وورولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لرئن آغالاري او آروادين يانينا گلئب ددئلر: "شَمشونو دئله توتوب اؤيرَن، گؤر اوندا بو قدر گوج هاراداندير؟ نجه اونا زور گلئب باغلايا بئله‌رئک؟ ذلئل اده بئله‌رئک؟ بوندان اؤتري هَره‌مئز سنه مئن يوز شِکِل گوموش وره‌رئک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه دَلئله شَمشونا ددي: "خاهئش ادئرم، منه دِه گؤروم سنده‌کي بو بؤيوک قودرت هارادان گلئر؟ سني نجه باغلاييب گوجدن سالماق اولار؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شَمشون اونا ددي: "اگر منی قوروماميش يدّي تزه ائپله کي، اوندان کامان يايي دوزَلدئرلر، باغلاسالار، او زامان گوجدن دوشوب عادي آدام کئمي اولارام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فئلئسطلی‌لرئن آغالاري آروادين يانينا قورومامئش يدّي تزه ائپ گتئردئلر و دَلئله بونلارلا شَمشونو باغلادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائچ اوتاقدا آروادين کمئنده دوران آداملاري وار ائدي. آرواد شَمشونا ددي: "فئلئسطلی‌لر سنئن اوستونه گلدئلر، شَمشون!" لاکئن شَمشون قوللارينداکي ائپلري اودا توخونوب قيريلان کتان لئفي کئمي قيردي و گوجونون سئرّي بئلئنمه‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دَلئله شَمشونا ددي: "باخ، منی لاغا قويوب يالان ددئن؛ خاهئش ادئرم، منه دِه گؤروم سني نجه باغلاماق اولار؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شَمشون ددي: "اگر هچ ائشلَدئلمه‌مئش تزه ائپلرله منی ياخشيجا باغلاسالار، او زامان گوجدن دوشوب عادي بئر آدام کئمي اولارام."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دَلئله تزه ائپلر گؤتوردو و اونلارلا شَمشونو باغلاييب ددي: "فئلئسطلی‌لر سنئن اوستونه گلدئلر، شَمشون!" کمئنده دورانلار ائچ اوتاقدا قالميشديلار. او آمّا قوللارينداکي ائپلرئن ساريغيني ساپ کئمي قيردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دَلئله شَمشونا ددي: "بَسدئر، ائندئيه قدر منی لاغا قويوب يالان ددئن. ائندي دِه گؤروم، سني نجه باغلاماق اولار؟" شَمشون ددي: "اگر ساچيمين يدّي حؤرويونو توخوجو دَزگاهينداکي پارچا ائله توخوياسان."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شَمشون ياتارکَن، دَلئله اونون ساچينين يدّي حؤرويونو پايايا بَرکئتدي و اونو سَسله‌دي: "فئلئسطلی‌لر سنئن اوستونه گلدئلر، شَمشون!" آمّا او يوخودان اويانيب، توخوجو دَزگاهينين پاياسيني پارچا ائله قوپارتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت دَلئله ددي: "نجه منه «سني سِوئرَم» ديئرسن، حال بو کي، اوره‌يئن منده ديئل؟ اوچ دفه‌دئر کي، منی لاغا قويورسان و بؤيوک قودرتئنئن هارادان اولدوغونو منه بئلدئرمئرسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آرواد بو سؤزلرله هر گون اونو زورا قويوب باش‌آغري ورئردي، اِله کي، جاني بوغازينا ييغيلدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره ده اوره‌يئنئن سئرّئني آروادا آچدي: "منئم باشيما اولگوج اصلا دَيمه‌يئب، چونکي من آنا بَطنئندن تارينين نذئره‌سئيَم. اگر باشيم قيرخيلسا، او زامان بو قودرت مندن چيخار و گوجدن دوشوب عادي بئر آدام کئمي اولارام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دَلئله او زامان کي، گؤردو شَمشون اوره‌يئنئن سئرّئني اونا آچيب، فئلئسطلی‌لرئن آغالارينا خبر گؤندرئب اونلاري چاغيردي و ددي: "بو دفه ده بورايا گلئن، چونکي او، اوره‌يئنده‌کي سئرّي منه آچدي." فئلئسطلی‌لرئن آغالاري اؤزلري ائله گوموش گؤتوروب دَلئله‌نئن يانينا گلدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دَلئله دئزلري اوستونده شَمشونو يوخويا وردی. سونرا آدام چاغيريب اونون ساچينين يدّي حؤرويونو قيرخديردي و بونونلا اونو ذلئل اتدي، و گوجدن دوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دَلئله ددي: "فئلئسطلی‌لر سنئن اوستونه گلدئلر، شَمشون!" شَمشون يوخودان اويانيب ددي: "آيري واختلاردا اولدوغو کئمي، بو دفه ده سئلکه‌لَنئب اؤزومو آزاد اده‌رم." لاکئن بئلمئردي کي، رب اوندان آيريليب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لر اونو ياخالاييب گؤزلرئني چيخارتديلار؛ اونو غَزّه‌يه گتئرئب بورونج زنجئرلرله باغلاديلار. او، زئنداندا دَيئرمان داشي چکئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن شَمشونون قيرخيلميش ساچي تزه‌دن بئتمه‌يه باشلادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لرئن آغالاري ييغيلديلار کی، اؤز آللاهلاري داگونا بؤيوک بئر قوربان تقدئمي اوچون شَنلئک اتسئنلر، چونکي ددئلر: "تاريميز دوشمنئمئز شَمشونو بئزه تسلئم ادئب."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خالق شَمشونو گؤرنده اؤز آللاهلارينا حمد ادئب ددئلر: "اؤلکه‌مئزه زئيان ووروب بئزدن بئر چوخلاريني اؤلدورَن دوشمنئمئزي بئزه اؤز آللاهيميز تسلئم ادئب."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين کِفي کؤکه‌لَنده ددئلر: "شَمشونو بورايا گتئرئن، قوي باشيميزي قال اِله‌سئن." اونلار شَمشونو زئنداندان چاغيرتديرديلار و شَمشون اونلارين باشيني قال اِله‌دي. اونو سوتونلارين آراسيندا دايانديرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شَمشون اَلئندن توتان اوغلانا ددي: "قوي معبدئن داميني ساخلايان سوتونلارا توخونوم و اونلارا سؤيکه‌نئم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>معبد کئشي و آروادلارلا دولو ائدي. فئلئسطلی‌لرئن بوتون آغالاري دا اورادا ائدئلر. شَمشونون قال اِله‌دئيئنه تاماشا ادن اوچ مئنه قدر کئشي و آرواد دا دامين اوستونده ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت شَمشون ربّه فرياد ادئب ددي: "ای پروردئگار رَب، يالواريرام، منی يادا سال. يالواريرام سنه ای تاري، منه آنجاق بو دفه‌لئک قودرت ور کي، بو فئلئسطلی‌لردن ائکي گؤزوم اوچون بئر قئصاص آليم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شَمشون اَللرئني معبدئن داميني ساخلايان ائکي اورتا سوتونا اوزاتدي. صاغ اَلي ائله بئر سوتوندان، سول اَلي ائله ده او بئري سوتوندان ياپيشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شَمشون ددي: "قوي من ده فئلئسطلی‌لرله اؤلوم!" سونرا وار گوجو ائله اَيئلئب سوتونلاري ائتَله‌دي و معبدئن داميني اوراداکي بوتون آغالارين و خالقين اوستونه ييخدي. بلجه، شَمشون اؤلَنده حياتي بويو اؤلدوردويو آداملاردان داها چوخ آدام قيردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونون قارداشلاري، آتاسينين بوتون اِو اهلي گلدئلر و شَمشونون مِيئتئني اورادان چيخارديب آپارديلار. اونو صورعا ائله اِشتاول آراسيندا، آتاسي مانواَخئن مقبره‌سئنده دفن اتدئلر. بلجه شَمشون ائسرايئلده ائيئرمي ائل داورلئک اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-15.html>&larr;</a>&nbsp;&nbsp;<font class=titleType><b>Judges 16/21 </b></font>&nbsp;&nbsp;<a href=Simple-Judges-17.html>&rarr;</a>
</td></tr></table>


</body></html>
