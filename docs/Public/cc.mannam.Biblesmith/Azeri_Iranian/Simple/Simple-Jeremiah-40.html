<html><head><title>
Jeremiah 40/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-39.html>&larr;</a>&nbsp;&nbsp;<font class=titleType><b>Jeremiah 40/52 </b></font>&nbsp;&nbsp;<a href=Simple-Jeremiah-41.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کشئکچئلر ريئسي نِبوزَره‌دان اِرِمياني رامادا آزاد ادئب گتدئکدن سونرا، ربّئن سؤزو اِرِميايا نازئل اولدو. نِبوزَره‌دان اونو بابئله اسئر اولونان بوتون اورشَلئم و يهودا خالقي ائله بئرلئکده زنجئرلَنمئش حالدا رامايا آپارميشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کشئکچئلر ريئسي اِرِمياني تاپاندا اونا ددي: "بو يِرئن باشينا تارين رب بو فلاکتي گتئره‌جيئني ددی،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا دا اونو يرئنه يتئردي؛ نجه کي، دمئشدي، ادئب. بونلارين هاميسي باش وردی، چونکي سئز ربّه گوناه اتدئنئز و اونون سؤزونه قولاق آسمادينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي سني، اَلئنه وورولان زنجئرلردن آزاد ادئرم. اگر ائسته‌يئرسن، منئمله بئرلئکده بابئله گل، اورادا سني ياخشي ساخلايارام؛ آمّا اگر ائسته‌مئرسن، اوندا گلمه. باخ، بوتون اؤلکه سنئن قاباغيندادير، هارايا گتمک ائسته‌يئرسن، گت.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِرِميا حله گتمک اوچون دؤنمه‌مئشدي کي، نِبوزَره‌دان ددي: "بابئل پادشاهينين يهودا شهرلري اوستونه قويدوغو شافان اوغلو اَخئقام اوغلو گِدَليانين يانينا قاييت و اونونلا بئرلئکده خالق آراسيندا ياشا. يا دا هارا گتمک ائسته‌يئرسن، اورا گت." او واخت کشئکچئلر ريئسي اونا آذوقه و بئر هدئيّه ورئب بوراخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِرِميا مئصپايا اَخئقام اوغلو گِدَليانين يانينا گتدي و اونونلا بئرلئکده اؤلکه‌ده قالان خالق آراسيندا ياشادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چؤلده اولان بوتون قوشون باشچيلاري و اونلارين آداملاري اشئتدئلر کي، بابئل پادشاهي، اَخئقام اوغلو گِدَلياني اؤلکه‌يه باشچي قويوب و اؤلکه‌نئن يوخسول اهالئسئندن بابئله اسئر اولونماميش کئشئلري، آروادلاري و اوشاقلاري اونون ائختئيارينا ورئبدئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو آداملار مئصپايا، گِدَليانين يانينا گلدئلر: نِتَنيا اوغلو اِسماعئل، قارِاَخئن اوغوللاري يوخانان و يوناتان، تَنخومِت اوغلو سِرايا، نِطوَفالي عِفه‌يئن اوغوللاري، مَعَکالينين اوغلو يِزَنيا و اونلارين آداملاري.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شافان اوغلو اَخئقام اوغلو گِدَليا اونلارين اؤزلرئنه و آداملارينا آند ائچئب ددي: "کَلدانئلره قوللوق اتمکدن قورخمايين. اؤلکه‌ده قاليب بابئل پادشاهينا قوللوق ادئن. بله اده‌سئنئز، سئزئن اوچون ياخشي اولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>منه گلئنجه؛ من مئصپادا قالاجاغام کي، بئزئم يانيميزا گله‌جک کَلدانئلرئن قاباغيندا سئزي تمثئل اِدئم. لاکئن سئز شراب، ياي مئيوه‌لري و زيتون ياغي ييغيب قابلارينيزا دولدورون و آلديغينيز شهرلرده ياشايين."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت کي، موآبدا، عَمّونلولار آراسيندا، اِدومدا و باشقا اؤلکه‌لرده اولان بوتون يهودئلر اشئتدئلر کي، بابئل پادشاهي يهودادا بئر عئدّه‌ني ساخلاييب و شافان اوغلو اَخئقام اوغلو گِدَلياني اونلارا باشچي قويوب،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هاميسي سَپه‌لَندئيي بوتون يِرلردن قاييتديلار. يهودا تورپاغينا، مئصپادا اولان گِدَليانين يانينا گلدئلر. اونلار چوخلو شراب و ياي مئيوه‌لري ييغديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قارِاَخ اوغلو يوخانان و چؤل‌لرده اولان بوتون قوشون باشچيلاري مئصپادا اولان گِدَليانين يانينا گلئب</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونا ددئلر: "مگر بئلمئرسن کي، عَمّونلولارين پادشاهي بَعَلئس، سنئن جا‌نيني آلماق اوچون، نِتَنيا اوغلو ائسماعئلي گؤنده‌رئب؟" لاکئن اَخئقام اوغلو گِدَليا اونلارا ائنانمادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قارِاَخ اوغلو يوخانان مئصپادا گِدَليايا گئزلئجه ددي: "قوي گِدئم، نِتَنيا اوغلو ائسماعئلي اؤلدوروم، هچ کس بئلميه‌جک. نه اوچون او سني اؤلدورسون و اطرافينا ييغيلميش بوتون يهودئلر داغيلسين، يهودادان صاغ قالانلار دا محو اولسون؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اَخئقام اوغلو گِدَليا قارِاَخ اوغلو يوخانانا ددي: "بله بئر ائشي اتمه! اِسماعئل باره‌سئنده ددئيئن سؤز دوز ديئل."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-39.html>&larr;</a>&nbsp;&nbsp;<font class=titleType><b>Jeremiah 40/52 </b></font>&nbsp;&nbsp;<a href=Simple-Jeremiah-41.html>&rarr;</a>
</td></tr></table>


</body></html>
