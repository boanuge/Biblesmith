<html><head><title>
Jeremiah 39/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-38.html>&larr;</a>&nbsp;&nbsp;<font class=titleType><b>Jeremiah 39/52 </b></font>&nbsp;&nbsp;<a href=Simple-Jeremiah-40.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا پادشاهي صئدقئيانين پادشاهليغينين دوقّوزونجو ائلئنئن اونونجو آييندا، بابئل پادشاهي نِبوکَدنِصّر بوتون قوشونو ائله اورشَلئمئن قاباغينا گلئب شهري موحاصئره‌يه آلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>صئدقئيانين پادشاهليغينين اون بئرئنجي ائلئنده، دؤردونجو آيين دوقّوزونجو گونو شهر دوواريندا دَلئک آچيلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئل پادشاهينين بوتون باشچيلاري-سامگارلي نِرگال‌شار-اِزِر، نئظامي مشورتچي نِبو سار-سَکئم، باش مامور نِرگال‌شار-اِزِر و بوتون باشقا اعيانلار ائچه‌ري گئرئب اورتا دروازادا اوتوردولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا پادشاهي صئدقئيا و بوتون دؤيوشچولر اونلاري گؤرنده قاچديلار؛ اونلار گجه واختي شهردن، پادشاهين باغچاسي يولوندان، ائکي دووارين آراسينداکي قاپيدان چيخيب قاچديلار و عَرَبه‌يه طرف گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن کَلده قوشونو اونلاري تعقئب ادئب اَرئحا اووالاريندا صئدقئيايا چاتديلار. صئدقئياني توتوب خَمات تورپاغينداکي رئبلايا، بابئل پادشاهي نِبوکَدنِصّرئن يانينا آپارديلار. او، صئدقئيا باره‌ده حؤکم وردی.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بابئل پادشاهي رِبله‌ده صئدقئيانين گؤزو قاباغيندا اوغول‌لاريني اؤلدورتدو. بابئل پادشاهي بوتون يهودا اعيانلاريني دا اؤلدورتدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا صئدقئيانين گؤزلرئني چيخارتدي و اونو بابئله آپارماق اوچون زنجئرله‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کَلدانئلر پادشاه ساراييني و خالقين اِولرئني يانديرديلار، اورشَلئمئن دووارلاريني اوچورتدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کشئکچئلر ريئسي نِبوزَره‌دان شهرده صاغ قالان خالقي، اونون طرفئنه کِچَنلري-صاغ قالان بوتون اهالئني بابئله اسئر آپاردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کشئکچئلر ريئسي نِبوزَره‌دان خالقدان هچ بئر شيي اولمايان بعضی يوخسوللاري يهودا تورپاغيندا ساخلادي، اونلارا اوزوم باغلاري و زَمئلر وردی.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئل پادشاهي نِبوکَدنِصّر اِرِميا باره‌ده کشئکچئلر ريئسي نِبوزَره‌دانا بله امراتمئشدي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"اونو آپار و اونا ياخشي يِتئش؛ اونونلا پئس رفتار اتمه. سندن نه ائسته‌سه، اونو ات."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کشئکچئلر ريئسي نِبوزَره‌دان، نئظامي مشورتچي نِبوشَزبان، باش مامور نِرگال‌شِر-اِزِر و بابئل پادشاهينين بوتون باشقا اعيانلاري</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آدام گؤنده‌رئب اِرِمياني کشئکچئلر حيطئندن گتئردئلر. اِرِمياني شافان اوغلو اَخئقام اوغلو گِدَليايا تاپشيرديلار کي، اونو اِرِميانين اؤز اِوئنه آپارسين. بلجه اِرِميا اؤز خالقين آراسيندا قالدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کشئکچئلر حيطئنده محبوس ائکن اِرِميايا ربّئن بو سؤزو نازئل اولموشدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"گت، کوشلو عِبِدمِلِکه دِه؛ ائسرايئلئن تاريسي اولان قوشونلار ربّی بله ديئر: «بو شهرئن اوستونه ياخشيليق يوخ، پئسلئک گتئره‌رک دِدئيئم سؤزلري يرئنه يتئره‌جيم. او گون بونلار سنئن گؤزلرئن قاباغيندا باش وره‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن او گون سني خئلاص اده‌جيم.» رب بويورور. «قورخدوغون آداملارا تسلئم ادئلميه‌جکسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من سني خئلاص اده‌جيم، سن قيلينجلا هلاک اولماياجاقسان. اؤز جا‌نيني قورتاراجاقسان، چونکي سن منه بِل باغلاييرسان.» رب بويورور."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-38.html>&larr;</a>&nbsp;&nbsp;<font class=titleType><b>Jeremiah 39/52 </b></font>&nbsp;&nbsp;<a href=Simple-Jeremiah-40.html>&rarr;</a>
</td></tr></table>


</body></html>
