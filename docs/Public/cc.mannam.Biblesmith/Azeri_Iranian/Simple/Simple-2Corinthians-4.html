<html><head><title>
2Corinthians 4/13 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-3.html>&larr;</a>&nbsp;&nbsp;<font class=titleType><b>2Corinthians 4/13 </b></font>&nbsp;&nbsp;<a href=Simple-2Corinthians-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونون اوچون ائندي کي، آلديغيميز مرحمته گؤره، بو خئدمتئمئز وار، يورولموروق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا عاييب اولان گئزلي شيلري ردّ اتمئشئک. حئيله​گرلئکله رفتار اتمئرئک. تارينين کلاميني تحرئف اتمئرئک. آنجاق حقئقتي گؤرسدئب، تارينين حوضوروندا اؤزوموزو هر کسئن وئجدانينا تؤوصئيه ادئرئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و اگر خوش خبرئمئز اؤرتولودور، هلاک اولانلارا اؤرتولودور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يعني او ائمانسيزلارا کي، بو عصرئن آللاهي اونلارين ذهئنلرئني کور ادئب. اِله کي، تارينين صورتي اولان مسئحئن شؤوکتئنئن خوش خبرئنئن نورو اونلاري آيدينلاتماسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بئز اؤزوموزو يوخ، مسئح عئساني رب وعظ ادئرئک، اؤزوموزو ده عئسانين خاطئرئنه سئزئن قوللارينيز!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي "قارانليقدان ائشيق پارلاسين" دئين تاري، اله اودور کي، اورکلرئمئزده ائشيقلانيب. اِله کي، مسئحئن جاماليندا تارينين شؤوکتئنئن معرئفتئنئن نورونو عطا اتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا بو ثروتي ساخسي قابلاردا ساخلاييريق کي، بو لاپ اوستون قودرت بئزه يوخ، تارييا عاييد اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هر طرفدن موصئبت آلتينداييق، آمّا ازئلمه​مئشئک. حيرانيق، آمّا چاره​سئز ديئلئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>عذاب چکئرئک، آمّا ترک اولونموش ديئلئک. ييخيليريق، آمّا هلاک اولماميشيق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>همئشه هر يرده عئسانين اؤلومونو بدنئمئزده گزدئرئرئک کي، عئسانين حياتي دا بدنئمئزده ظاهئر اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بئز دئرئلري، عئسانين خاطئرئنه دائم اؤلومه تسلئم ادئرلر کي، عئسانين حياتي دا فاني اولان بدنئمئزده ظاهئر اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه اؤلوم بئزده ائشله‌يئر، آمّا حيات سئزده!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يازيليب کي، "ائنانديم، اونا گؤره ده دانيشديم." بئز ده اِله همن او ائمانين روحو ائله ائنانيب، اونا گؤره ده دانيشيريق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و بئلئرئک ده کي، رب عئساني دئرئلدن، بئزي ده عئسا ائله دئرئلده​جک و سئز​ئنله بئر يرده اؤز حوضورونا چيخارداجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بوتون بونلار سئزئن اوچوندور کي، چوخ ائنسانلارين اوستونه چوخالان فيض، تارينين شؤوکتي اوچون شوکورلره سبب اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره بئز يورولموروق؛ ظاهئري وارليغيميز پوزولسا دا، داخئلي وارليق گوندن-گونه تزه​لنئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي کچئب-گدن يونگول موصئبتلرئمئز بئزئم اوچون اله بؤيوک و ابدي بئر شؤوکت حاصئل ادئر کي، هچ بئر شيله موقايئسه اولونا بئلمز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي بئز گؤرونن شيلره يوخ، گؤرونمه‌ين شيلره باخيريق. اونا گؤره کي، گؤرونن شيلر کچئب-گدن، آمّا گؤرونمه‌ين شيلر ابدي​دئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-3.html>&larr;</a>&nbsp;&nbsp;<font class=titleType><b>2Corinthians 4/13 </b></font>&nbsp;&nbsp;<a href=Simple-2Corinthians-5.html>&rarr;</a>
</td></tr></table>


</body></html>
