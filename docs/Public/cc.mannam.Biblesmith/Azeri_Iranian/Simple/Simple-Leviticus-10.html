<html><head><title>
Leviticus 10/27 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-9.html>&larr;</a>&nbsp;&nbsp;<font class=titleType><b>Leviticus 10/27 </b></font>&nbsp;&nbsp;<a href=Simple-Leviticus-11.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هارون اوغوللاري ناداب و اَبئهو بوخوردانلاريني گؤتوروب، ائچئنه کؤزَرمئش کؤمور، کؤمورون اوستونه ده بوخور قويدولار و ربّئن حوضورونا حارام اود گتئردئلر. بله تقدئمي رب امر اتمه‌مئشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن حوضوروندان اود گلئب، اونلاري محو اتدي. اونلار ربّئن حوضوروندا اؤلدولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>موسا هارونا ددي: "بودور او سؤز کي، رب ددي: «منه ياخينلاشانلار، منی موقدّس ساياجاقلار، بوتون خالق منی عئزّتلَندئره‌جک.» لاکئن هارون ساکئت قالدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>موسا هارونون عَمئسي اوزّئ‌اِلئن اوغوللاري مئشااِل و اِلصافاني چاغيريب ددي: «ياخين گلئن و قوحوملارينيزين جسدلرئني موقدّس يرئن قاباغيندان دوشَرگه‌نئن اشئيئنه آپارين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِلجه اونلار ياخينلاشيب، جسدلري خئرقه‌لري اَينئنده‌جه دوشَرگه‌نئن اشئيئنه آپارديلار. نجه کي، موسا دمئشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا هارون و اونون اوغوللاري اِلعازار و ائتامارا ددي: "باشلارينيزين ساچلاريني داغيتمايين، پالتارلارينيزي جيرمايين کي، اؤلمَيه‌سئنئز و ربّئن قضبي ده بوتون جاماعاتا گلمه‌سئن. آنجاق بوتون ائسرايئللي هموطنلرئنئز، ربّئن يانديرديغي آداملارين ياسيني توتسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئز حتّا حوضور چاديرينين گئرئشئندن اشئيه ده چيخمايين، يوخسا اؤلرسئنئز. چونکي ربّئن مسح ياغي، سئزئن اوستونوزده‌دئر.» اونلار دا موسانين ددئيي کئمي اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب هارونا ددي:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"سن و اؤولادلارين حوضور چاديرينا گئرنده نه شراب، نه ده کِفلَندئرئجي آيري بئر ائچکي ائچمه‌يئن. يوخسا اؤلرسئنئز. بو، سئزئن اوچون نسئلدن-نسله ابدی قايدادير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موقدّسله عادي شيلري آييرد ادئن، هم ده پاک و نجئس شيلر آراسيندا فرق قويون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و موسا واسئطه‌سئله ربّئن ددئيي بوتون قايدالاري ائسرايئل اؤولادلارينا اؤيره‌دئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>موسا هارون و اونون صاغ قالان اوغوللاري اِلعازار و ائتامارا ددي: "ربّه اودلا تقدئم اولونموشدان قالان تاخيل تقدئمئني گؤتورون و ماياسيز چؤرک پئشئرئب قوربانگاهين يانيندا ييئن، چونکي بو لاپ موقدّسدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونو موقدّس بئر يرده ييئن، چونکي بو، ربّه اودلا تقدئم اولانلاردان سنئن و سنئن اوغوللارينين پايي‌دير. منه ورئلمئش امر بله دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن يِل‌لَتمه تقدئمي اولان دؤش اَتئني و قالديرما تقدئمي اولان بود اَتئني سن، اوغوللارين، و قيزلارين پاک بئر يرده ييئن؛ چونکي بونلار ائسرايئل اؤولادلارينين باريش قوربانلاريندان سنئن و اؤولادلارينين پايي‌دير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قالديريلان بود اَتي و يِللَدئلن دؤش اَتي ربّئن قاباغيندا يِل‌لَتمه تقدئمي اولاراق يِل‌لَتمَک اوچون پئي تقدئمي ائله گتئرئن. بو، سئزئن و اؤولادلارينيزين ابدی پايي اولاجاق. نجه کي، رب امر ادئبدئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا گوناه قورباني اولان کچئني دئقّتله آختاردي. آمّا يانديريلميشدي. اونا گؤره ده، هارونون صاغ قالان اوغوللارينا، اِلعازارا و ائتامارا قضبله‌نئب ددي:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"سئز نه اوچون گوناه قوربانيني موقدّس يرده يِمه‌دئنئز؟ چونکي بو قوربان لاپ موقدّسدئر، و رب سئزه وردی کي، اونونلا جاماعاتين تقصئرئني قالديريب، اونلار اوچون ربّئن حوضوروندا کفّاره اده‌سئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کچئنئن قاني ائچَرئيه، موقدّس يره گتئرئلمه‌دئيئنه گؤره، سئز اونون اَتئني حتمن موقدّس يرده يمه‌لي ائدئنئز. نجه کي، امراتمئشدئم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا هارون موسايا ددي: "باخ، اله بو گون اونلار گوناه قورباني و يانديرما قورباني ربّئن حوضوروندا تقدئم ادئبلر. باشيما بله شيلر گلدئکده، اگر من بو گون گوناه قوربانيني يمئش اولسايديم، مگر ربّئن نظرئنده مقبول اولاردي؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا بونو اشئدئکده نظرئنه خوش گلدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-9.html>&larr;</a>&nbsp;&nbsp;<font class=titleType><b>Leviticus 10/27 </b></font>&nbsp;&nbsp;<a href=Simple-Leviticus-11.html>&rarr;</a>
</td></tr></table>


</body></html>
