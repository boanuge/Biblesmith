<html><head><title>
Leviticus 5/27 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-4.html>&larr;</a>&nbsp;&nbsp;<font class=titleType><b>Leviticus 5/27 </b></font>&nbsp;&nbsp;<a href=Simple-Leviticus-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر بئر نفر گؤردويو و يا اشئتدئيي بئر شي حاقّيندا جاماعات قاباغيندا شهادت ورمه‌سه، تقصئري اؤز بوينونادير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئلمه‌دن هر هانسي بئر نجئس شيه توخونان، ائستر نجئس وحشي حيوانين لِشي اولسون، ائستر نجئس مال-حيوانين لِشي، يا دا قايناشان نجئس حيوانين لِشي، او آدام نجئس و تقصئرکار ساييلير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر بئلمه‌دن ائنسان مدفوعونا توخونسا، اونو نجئسله‌ين شيه توخونان آدام اونو بئلَنده تقصئرکار ساييلير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر کس کي، پئسلئک و يا ياخشيليق اتمک اوچون، دوشونمه‌دن و بئلمه‌دن احتياطسيز بئر آند ائچئر، بونو بئلَنده تقصئرکار ساييلير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو آدام بونلاردان بئرئنه گؤره تقصئرئني بئلَنده، گرک گوناهيني اعتئراف اتسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و او گوناها گؤره ربّئن حوضوروندا تقصئرئني يوماق اوچون سورودن دئشي قوزو، يا دا دئشي کچي گؤتوروب، گوناه قورباني اولاراق گتئرسئن. بونونلا کاهئن او آدام اوچون گوناهيني کفّاره اتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اگر او آدامين قوزو قورباني کَسمه‌يه گوجو چاتميرسا، گوناهينا گؤره تقصئرئني يوماق اوچون ربّه ائکي قومري قوشو، و يا دا ائکي گؤيرچئن گتئرسئن؛ بئرئني گوناه قورباني، و او بئرئني يانديرما قورباني.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري کاهئنه گتئرسئن. کاهئن قاباق گوناه قورباني اولان قوشو تقدئم اتسئن: باشيني بدندن آييرمادان بوينونو اوزسون</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و گوناه قوربانينين قانيندان قوربانگاهين بئر طرفئنه سَپسئن، قانين قالانيني قوربانگاهين آلتليغينا تؤکسون. بو، گوناه قورباني‌دير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائکئنجي قوش دا قايدا-قانونا موناسئب اولاراق يانديرما قورباني کئمي تقدئم اولونسون. بونونلا کاهئن او آدام اوچون ائشلَتدئيي گوناهي کفّاره اتسئن کي، او باغيشلانسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا اگر او آدامين حتّا ائکي قومري قوشونا و يا ائکي گؤيرچئنه گوجو چاتميرسا، قوي ائشلَتدئيي گوناه اوچون نارين اوندان اِفانين اوندا بئرئني گوناه قورباني اولاراق تقدئم اتسئن. لاکئن اونون اوستونه نه ياغ قويسون، نه ده کوندور. چونکي بو گوناه قورباني‌دير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونو کاهئنئن يانينا گتئرسئن. کاهئن اوندان خاطئره تقدئمي اولاراق بئر اوووج گؤتورسون و اونو ربّه تقدئم اتسئن و قوربانگاهدا توستوله‌دئب يانديرسين. بو، گوناه قورباني‌دير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونونلا کاهئن او آدام اوچون ائشلَتدئيي هر هانسي بئر گوناهي کفّاره اتسئن کي، او آدام باغيشلانسين. قالان حئصّه تاخيل تقدئمي کئمي کاهئنه عاييددير.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب موسايا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«خَيانت ادن و ربّئن موقدّس شيلرئنه سَهوَن گوناه ادن هر کس، تقصئر قورباني اولاراق سورودن عيبسئز بئر قوچ گتئرسئن. بو تقصئر قورباني موقدّس مکانين شِکِلئنه موناسئب، گوموش شِکِلله گرک قئيمت قويولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موقدّس شيه ووردوغو زئياني دا قوي او آدام ورسئن و اوستونه بِشده بئرئني علاوه ادئب کاهئنه ورسئن؛ کاهئن اونون اوچون تقصئر قورباني اولان قوچلا کفّاره اتسئن کي، او باغيشلانسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر بئر نفر ربّئن قدغن اتدئيي بوتون امرلرئنئن ضئدّئنه بئر ائش گؤروب گوناه ائشلَتسه و بونو بئلمه‌دن اتسه، گئنه ده تقصئرکار ساييليب جزاسيني چکمه‌لي‌دئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، کاهئنئن يانينا تقصئر قورباني اولاراق سورودن عيبسئز و سنئن قئيمت قويدوغونا موطابئق بئر قوچ گتئرسئن. بونونلا کاهئن اونون بئلمه‌دن اتدئيي سهو گوناهي کفّاره اتسئن کي، او باغيشلانسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو تقصئر قوربانيدير. بو آدام قطعن ربّئن حوضوروندا تقصئرکاردير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Leviticus-4.html>&larr;</a>&nbsp;&nbsp;<font class=titleType><b>Leviticus 5/27 </b></font>&nbsp;&nbsp;<a href=Simple-Leviticus-6.html>&rarr;</a>
</td></tr></table>


</body></html>
