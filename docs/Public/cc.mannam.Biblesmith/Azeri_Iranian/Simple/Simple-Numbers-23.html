<html><head><title>
Numbers 23/36 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-22.html>&larr;</a>&nbsp;&nbsp;<font class=titleType><b>Numbers 23/36 </b></font>&nbsp;&nbsp;<a href=Simple-Numbers-24.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بَلعام بالاقا ددي: "بورادا منه يدّي قوربانگاه دوزلت و منئم اوچون بورادا يدّي گاميش و يدّي قوچ حاضيرلا."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بالاق بَلعامين ددئيي کئمي اتدي. بالاقلا بَلعام هر قوربانگاهدا بئر گاميش و بئر قوچ تقدئم اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بَلعام بالاقا ددي: "سن يانديرما قوربانينين يانيندا دور، من گدئم. بلکه رب منئم گؤروشويومه گلسئن و منه نه گؤرسدسه، سنه بئلدئره‌رم.» سونرا چيلپاق بئر تپه‌يه چيخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>تاري بَلعاملا گؤروشدو و بَلعام اونا ددي: "يدّي قوربانگاه حاضيرلاديم و هر قوربانگاهدا بئر گاميشلا بئر قوچ تقدئم اتدئم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بَلعامين آغزينا بئر کلام قويوب ددي: "بالاقين يانينا قاييديب بله دِه."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بَلعام بالاقين يانينا قاييتدي. گؤردو کي، بالاق و موآبين بوتون باشچيلاري يانديرما قوربانينين يانيندا دورورلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بَلعام سؤزونو باشلاييب ددي: "بالاق منی اَرامدان، موآب پادشاهي منی شرق داغلاريندان گتئرئب کي، «گل، منئم خيرئمه يعقوبو لعنت ات، گل ائسرايئله قارغيش ات.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تارينين لعنت اتمه‌دئيئنه من نجه لعنت ادئم؟ ربّئن قارغيش اتمه‌دئيئنه من نجه قارغيش ادئم؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قايالارين باشيندان اونلاري گؤرورم، تپه‌لردن اونلارا باخيرام. باخ، موستقئل ياشايان بئر خالق، اِللَردن اؤزونو آييران بئر خالق!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يعقوبون توزونو کئم سايا بئلر؟ ائسرايئلئن دؤردده بئرئني کئم حسابلار؟ قوي صالح آداملارين اؤلومو ائله اؤلوم! قوي منئم آخيريم اونلارينکي کئمي اولسون."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بالاق بَلعاما ددي: "منه نه اتدئن؟ دوشمنلرئمه لعنت اتمک اوچون سني گتئردئم، باخ، سن اونلارا برکت وردئن!"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بَلعام جاواب ورئب ددي: «مگر من گرک ربّئن دئلئمه قويدوغونو دِمه‌يه دئقّتلي اولماييم؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بالاق اونا ددي: "خاهئش ادئرم، منئمله گل، باشقا بئر يره گدک کي، اورادان اونلاري گؤره‌سن. اونلارين هاميسيني يوخ، آخير قئسمئني گؤرَرسن. اورادان منئم خيرئمه اونلاري لعنت ات."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه بالاق اونو پئسگا تپه‌سئنده‌کي صوفئم يايلاغينا آپاردي. يدّي قوربانگاه دوزلتدي و هر قوربانگاهدا بئر گاميش و بئر قوچ تقدئم اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بَلعام بالاقا ددي: "سن بورادا يانديرما قوربانينين يانيندا دور، قوي من بئر آز ائره‌لي گدئب رَبله گؤروشوم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بَلعاما گؤروندو و اونون آغزينا بئر کلام قويوب ددي: "بالاقين يانينا قاييت و بله دِه."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه، بَلعام بالاقين يانينا گلدي. گؤردو کي، بالاق يانديرما قوربانينين يانيندا دوروب. موآب باشچيلاري دا اونونلا برابر دوروبلار. بالاق اوندان سوروشدو: "رب نه ددي؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بَلعام سؤزونو باشلاييب ددي: «قالخ، ای بالاق! و اشئت؛ منه قولاق آس، ای صئپّور اوغلو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تاري ائنسان ديئل کي، يالان دانيشسين. بشر اوغلو ديئل کي، فئکرئني ديئشدئرسئن. ددئيئني حياتا مگر کچئرتمَز؟ وردئيي سؤزو يرئنه مگر يتئرمَز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، برکت ورمک اوچون امر آلديم؛ او، برکت وردئکده، من اونو ديئشه بئلمه‌رم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يعقوبدا بدبختلئک، ائسرايئلده ده بلا گؤرمه‌يئب. تاريسي رب اونونلادير. پادشاهين شادليق نعره‌سي اونلارين آراسيندا!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>تاري اونلاري مئصئردن چيخارتدي؛ تاري اونلارا چؤل اؤکوزونون قووّتي کئمي‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يعقوبون ضئدّئنه افسون يوخدور. ائسرايئلئن ضئدّئنه فالچيليق اولماز. واختي واختيندا يعقوبا، ائسرايئله ديئله‌جک: «تاري نه‌لر اتدي!»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، خالق دئشي آصلان کئمي اويانير، شئر کئمي قالخير، شئکاري يمه‌يئنجه، اؤلَنلرئن قانيني ائچمه‌يئنجه ياتماياجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بالاق بَلعاما ددي: "اونلارا نه لعنت ات، نه ده برکت ور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن بَلعام بالاقا جاواب ورئب ددي: "مگر سنه دمه‌دئم کي، رب نه دسه، اونو اتمه‌لي‌يم؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بالاق بَلعاما ددي: ‎"خاهئش ادئرم گل، سني باشقا بئر يره آپاريم؛ بلکه تارينين گؤزونه خوش گلر کي، اورادان اونلاري منئم خيرئمه لعنت اده‌سن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بالاق بَلعامي چؤله باخان پِعور تپه‌سئنه آپاردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بَلعام بالاقا ددي: "بورادا منه يدّي قوربانگاه دوزلت و بورادا منئم اوچون يدّي گاميش و يدّي قوچ حاضيرلا."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بالاق بَلعامين ددئيي کئمي اتدي. هر قوربانگاهدا بئر گاميش و بئر قوچ تقدئم اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-22.html>&larr;</a>&nbsp;&nbsp;<font class=titleType><b>Numbers 23/36 </b></font>&nbsp;&nbsp;<a href=Simple-Numbers-24.html>&rarr;</a>
</td></tr></table>


</body></html>
