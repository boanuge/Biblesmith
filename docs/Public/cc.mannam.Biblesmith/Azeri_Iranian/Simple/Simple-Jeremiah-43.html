<html><head><title>
Jeremiah 43/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-42.html>&larr;</a>&nbsp;&nbsp;<font class=titleType><b>Jeremiah 43/52 </b></font>&nbsp;&nbsp;<a href=Simple-Jeremiah-44.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان کي، اِرِميا بوتون خالقا اؤزلرئنئن تاريسي ربّئن سؤزلرئني، ربّئن اِرِميا واسئطه‌سئله اونلارا نازئل اتدئيي هر شيي ديئب قورتاردي،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حوشاعيا اوغلو عَزَريا، قارِاَخ اوغلو يوخانان و بوتون دئکباش آداملار اِرِميايا ددئلر: "سن يالان ديئرسن. تاريميز رب سني بئزئم يانيميزا گؤنده‌رمه‌يئب کي، دئيه‌سن: «مئصئره گرک گتمه‌يئب اورادا ساکئن اولماياسينيز.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن نِرئيا اوغلو باروک سني بئزئم ضئدّئمئزه تحرئک ادئر کي، بئزي کَلدانئلره تسلئم اده‌سن، اونلار بئزي اؤلدوره‌لر، يا دا بابئله اسئر آپارالار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه قارِاَخ اوغلو يوخانان، بوتون قوشون باشچيلاري و خالق ربّئن يهودادا قالماق امرئندن ائطاعت اتمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عکسئنه، قارِاَخ اوغلو يوخانان و بوتون قوشون باشچيلاري، بوتون يهودالي‌لارين قالانيني کي، اسئر اولوندوقلاري مئلّتلرئن آراسيندان يهودا تورپاغيندا ياشاماق اوچون قاييتميشديلار، يولا سالديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار کئشئلري، آروادلاري، اوشاقلاري، پادشاهين قيزلاريني، کشئکچئلر ريئسي نِبوزَره‌دانين شافان اوغلو اَخئقام اوغلو گِدَليانين يانيندا قويدوغو هر کسي، اِرِميا پيغمبري و نِرئيا اوغلو باروکو دا گؤتوروب گتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار ربّئن سؤزونه قولاق آسماييب مئصئر تورپاغينا گئردئلر و تَخپَنخِسه قدر گتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تَخپَنخِسده اِرِميايا ربّئن بو سؤزو نازئل اولدو:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"اَلئنه بؤيوک داشلار آل و اونلاري يهودا کئشئلرئنئن گؤزو قاباغيندا کرپئج دؤشَمه‌نئن پالچيغيندا کي، تَخپَنخِسده فئرعون سارايينا گئرئلن يرده‌دئر، گئزلَت.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا اونلارا دِه: ائسرايئلئن تاريسي اولان قوشونلار ربّی بله ديئر: «من خبر گؤنده‌رئب قولوم بابئل پادشاهي نِبوکَدنِصّري گتئرده‌جيم و گئزلَتدئيئم بو داشلارين اوستونده اونون تختئني قوراجاغام. پادشاه اؤز چارداغيني اونلارين اوستونده آچاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گلئب مئصئر اؤلکه‌سئني مغلوب اده‌جک. اؤلوم اوچون آيريلانلار اؤلومه، اسئرلئک اوچون آيريلانلار اسئرلئيه، قيلينج اوچون آيريلانلار قيلينجا تسلئم ادئله‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او مئصئر آللاهلارينين معبدلرئنده اود قالاياجاق. اونلاري يانديراجاق، بوتلري آليب آپاراجاق. بئر چوبان، پالتاري ائله اؤزونو نجه اؤرتور، او دا مئصئر اؤلکه‌سئني اؤزونه اِله اؤرته‌جک. و سونرا اورادان صاغ-سالامات چيخاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، مئصئر تورپاغيندا گونش آللاهينين معبدئنئن موقدّس سوتونلاريني داغيداجاق، مئصئر آللاهلارينين معبدلرئني يانديراجاق.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-42.html>&larr;</a>&nbsp;&nbsp;<font class=titleType><b>Jeremiah 43/52 </b></font>&nbsp;&nbsp;<a href=Simple-Jeremiah-44.html>&rarr;</a>
</td></tr></table>


</body></html>
