<html><head><title>
Hosea 4/14 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-3.html>&larr;</a>&nbsp;&nbsp;<font class=titleType><b>Hosea 4/14 </b></font>&nbsp;&nbsp;<a href=Simple-Hosea-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای ائسرايئل اؤولادلاري، ربّئن سؤزونو اِشئدئن، چونکي بو اؤلکه‌ده ياشايانلارلا ربّئن داعواسي وار. بو يرده نه صداقت قاليب، نه محبّت، نه ده تاريني تانيماق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لعنت، يالان، قتل، اوغورلوق و زئنا هر يِره ياييليب. قدّارليق ادئب، قان اوستونه قان تؤکورلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان اؤتري اؤلکه ياس توتور، اورادا ياشايان هر کس سولوب. چؤل حيوانلاري دا، گؤي قوشلاري دا، حتّا دهنزده‌کي باليقلار دا محو اولور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق هچ کس داعوا اتمه‌سئن، هچ کس باشقاسيني تقصئرلَندئرمه‌سئن، چونکي سنئن خالقين کاهئنله چکئشَنلره بَنزه‌يئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن گوندوز هِللَنه‌جکسن، پيغمبر ده گجه سنئنله بئرلئکده. سنئن آناني محو اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>خالقيم بئلئکسئزلئکدن محو اولور. سن بئلئيي ردّ اتدئيئن اوچون، من ده سني ردّ اده‌جيم کي، بئر داها منه کاهئنلئک اتميه‌سن. ائندي کي اؤز تارينين قانونونو ياددان چيخارديبسان، من ده سنئن بالالاريني ياددان چيخارداجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه قدر چوخالديلار، منئم ضئدّئمه او قدر ده چوخ گوناه اتدئلر. اونلارين عئزّتئني روسوايچيليغا چِوئره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>خالقيمين گوناهي ائله بَسله‌نئرلر، اونلارين تقصئرئنه جان آتيرلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>خالقين باشينا گلن کاهئنئن ده باشينا گله‌جک. توتدوقلاري يول اوچون اونلاري جزالانديرجاغام. عمل‌لرئنئن عوضئني اونلارا وره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يئيه‌جکلر، آمّا دويماياجاقلار؛ فاحئشه‌لئک اده‌جکلر، آمّا چوخالماياجاقلار، چونکي اونلار ربّی ترک ادئب اونا محل قويمورلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>زئنا، کؤهنه و تزه شراب اونلارين فهملرئني باشلاريندان چيخارديب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خالقيم آغاج تئکه‌سئندن مصلحت آختارير، عصالاري اونلارا مشورت ورئر، چونکي فاحئشه‌لئک روحو اونلاري آزديريب، فاحئشه‌لئک اتمکله اؤزلرئنئن تاريسيندان آيريليبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داغلارين باشيندا قوربان کَسئرلر، تپه‌لرده، پاليد، سِپئدار و چؤل پوسته‌سي آلتيندا کؤلگه‌لري گؤزل اولدوغو اوچون بوخور يانديريرلار. بونا گؤره ده قيزلارينيز فاحئشه‌لئک ادئرلر، گلئنلرئنئز ده زئناکارديرلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فاحئشه‌لئک ادن قيزلارينيزي، زئنا ادن گلئنلرئنئزي جزالانديرماياجاغام؛ چونکي کئشئلر اؤزلري ده فاحئشه‌لرله اويناشيرلار، بوت معبدلرئنئن فاحئشه‌لري ائله بئرلئکده قوربان کَسئرلر. بونا گؤره ده، درّاکه‌سئز خالق محو اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای ائسرايئل، گرچي سن فاحئشه‌لئک ادئرسن، هچ اولماسا قويما يهودا تقصئرکار اولسون. گئلگالا گئرمه‌يئن، بِيت‌آوِنه چيخمايين. «وار اولان ربّئن حاقّي اوچون» ديئب آند ائچمه‌يئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلی، ائسرايئل عئنادکار بئر بوزوو کئمي عئناد ادئر. ائندي رب اونلاري اوتلاقدا قوزو اوتاران کئمي نجه اوتارسين؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِفرايئم بوتلرئندن ياپيشيب، بوراخ اونو!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار ائچکئلري قورتاراندان سونرا اؤزلرئني فاحئشه‌لئيه ورئرلر. اونلارين باشچيلاري روسوايچيليغي چوخ سِوئرلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري بئر يِل قانادلارينا بورويوب، اونلار قوربانلاريندان اؤتري اوتاناجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Hosea-3.html>&larr;</a>&nbsp;&nbsp;<font class=titleType><b>Hosea 4/14 </b></font>&nbsp;&nbsp;<a href=Simple-Hosea-5.html>&rarr;</a>
</td></tr></table>


</body></html>
