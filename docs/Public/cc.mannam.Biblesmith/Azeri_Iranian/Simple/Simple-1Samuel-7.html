<html><head><title>
1Samuel 7/31 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-6.html>&larr;</a>&nbsp;&nbsp;<font class=titleType><b>1Samuel 7/31 </b></font>&nbsp;&nbsp;<a href=Simple-1Samuel-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قئريَت‌يِعه‌رئم اهالئسي گلئب ربّئن سانديغيني آپارديلار. اونو تپه‌ده اولان اَبئنادابين اِوئنه چيخارتديلار و اوغلو اِلعازاري تقدئس اتدئلر کي، ربّئن سانديغينا گودوکچو اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سانديق قئريَت‌يِعه‌رئمه گلن گوندن چوخ واخت کچدي، ائيئرمي ائل سوردو. بوتون ائسرايئل خالقي رب اوچون حسرت چکئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سَمويئل بوتون ائسرايئللی‌لره خئطاب ادئب ددي: "اگر بوتون قلبئنئزله ربّه دؤنه‌سئنئز، ياد آللاهلاري، عَشتاروت بوتلرئني آتيب، اوره‌يئنئزي ربّه وره‌سئنئز و فقط اونا قوللوق اده‌‌سئنئز، او سئزي فئلئسطلی‌لرئن اَلئندن قورتارار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان ائسرايئل اؤولادلاري بَعَل و عَشتاروت بوتلرئني آتيب فقط ربّه قوللوق اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سمويئل ددي: "بوتون ائسرايئللی‌لري مئصپا‌يا ييغين و من سئزه گؤره ربّئن حوضوروندا دوعا اده‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار مئصپا‌يا ييغيلديلار، سو چکئب ربّئن قاباغينا تؤکدولر و او گون اورادا اوروج توتوب ددئلر: "ربّئن ضئدّئنه گوناه اتمئشئک." سمويئل مئصپادا ائسرايئللی‌لره داورلئک اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فئلئسطلی‌لر ائسرايئل اؤولادلارينين مئصپادا ييغيلديغيني اشئدنده، فئلئسطلی‌لرئن آغالاري ائسرايئللی‌لرئن ضئدّئنه چيخديلار. ائسرايئل اؤولادلاري بونو اشئدن واخت قورخدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره ده ائسرايئل اؤولادلاري سمويئله ددئلر: "تاريميز ربّه دورمادان يالوار کي، بئزي فئلئسطلی‌لرئن اَلئندن قورتارسين."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سمويئل بئر اَملئک قوزو گؤتوروب اونو بوتؤولوک ربّه يانديرما قورباني تقدئم اتدي. او، ائسرايئل اوچون ربّه يالواردي و رب سمويئله جاواب وردی.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سمويئل يانديرما قورباني ورَرکَن، فئلئسطلی‌لر ياخينلاشيرديلار کي، ائسرايئله هوجوم اتسئنلر. آمّا رب او گون گوجلو سَسله گورلاييب، فئلئسطلی‌لرئن اوستونه ولوله سالدي اله کي، ائسرايئلئن قاباغيندا مغلوب اولدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئللی‌لر مئصپا‌دان چيخيب بِيت‌کار آلتينا چاتانا قدر فئلئسطلی‌لري قوووب قيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا سمويئل بئر داش گؤتوروب، مئصپا‌ ائله سن آراسينا قويدو و "رب بئزه بورايا قدر کؤمک اتدي" دئيه‌رک بو داشي اِبِنعِزِر آدلانديردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه فئلئسطلی‌لر مغلوب اولوب بئر داها ائسرايئل تورپاغينا گلمه‌دئلر. سمويئلئن بوتون عؤمرو بويو ربّئن اَلي فئلئسطلی‌لرئن ضئدّئنه ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لرئن ائسرايئلدن آلديقلاري شهرلر، عِقروندان گَته قدر، گری قايتاريلدي. ائسرايئللی‌لر تورپاقلاريني فئلئسطلی‌لرئن اَلئندن قورتارديلار. بلجه ائسرايئللی‌لرله اِمورلولارين آراسيندا صولح ياراندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سمويئل عؤمرو بويو ائسرايئله داورلئک اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، ائل‌به‌ائل، نؤوبه ائله بِيت ائلي، گئلگالي، مئصپا‌ني گَزئب بو يرلرده ائسرايئله داورلئک ادئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا دا رامايا قاييديردي، چونکي اِوي اورادا ائدي. اورادان دا ائسرايئله داورلئک ادئردي. او همئن يرده ربّه بئر قوربانگاه تئکدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-6.html>&larr;</a>&nbsp;&nbsp;<font class=titleType><b>1Samuel 7/31 </b></font>&nbsp;&nbsp;<a href=Simple-1Samuel-8.html>&rarr;</a>
</td></tr></table>


</body></html>
