<html><head><title>
Nahum 3/3 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nahum-2.html>&larr;</a>&nbsp;&nbsp;<font class=titleType><b>Nahum 3/3 </b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قانلي شهرئن واي حالينا! او يالان و سويغونچولوقلا دولودور، اورادا تالان اتمه‌يئن آردي کَسئلمئر!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قامچي سَسي، چرخلر گورولتوسو، چاپان آتلارين، ييرغالانان دؤيوش عارابالارينين سَسي!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آتلي‌لار هوجوم ادئرلر، قيلينجلار پاريلدايير، نئزه‌لر برق وورور، اؤلَنلر ييغين-ييغين، جسدلرئن سايي يوخ، ائنسانلارين آياغي مِيئتلره دولاشير!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونلارين هاميسي او فاحئشه‌نئن حدسئز فاحئشه‌لئيئندن اولدو؛ او جاذئبه‌لئنئن، سِحربازليق ملکه‌سئنئن کي، مئلّتلري فاحئشه‌لئيي ائنن ساتير، عايئله‌لري ده سِحربازليغي ائله!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی بويورور: "ای نِينَوا، من سنئن ضئدّئنه‌يم! پالتارينين اَته‌يئني اوزونه قالديراجاغام، چيلپاقليغيني مئلّتلره گؤرسده‌جيم، عاييبيني اؤلکه‌لره آچاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوستونه ائيرنج شيلري آتاجاغام، سني روسواي اده‌جيم، تاماشايا قوياجاغام!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سني گؤرَنلرئن هاميسي سندن قاچيب بله دئيه‌جکلر: «نِينَوا وئران قالدي! اونون اوچون کئم آغلاياجاق؟ هارادان سنه تسلّی ورنلر تاپاجاغام؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مگر سنئن نو-آموندان نه‌يئن آرتيقدير؟ او شهر نئل چايلاري آراسيندا يِرلَشمئشدي، سولارلا اَحاطه اولموشدو، سئپري دهنز، قالا دوواري دا سولار ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کوش و مئصئر اونون سونسوز قووّتي ائدئلر، پوت و لئبيا دا کؤمکچئلري ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اسئر آپاريلدي، اسئرلئيه گتدي، اؤولادلاري پارچا-پارچا دوغراندي، هر کوچه باشينا آتيلدي، آدلي-سانلي آداملاري اوچون پوشک آتديلار، اعيانلاريني قانداللارا سالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن ده، ای نِينَوا، مست اولاجاقسان، گئزلَنه‌جکسن، دوشمنلرئن اَلئندن پناهگاه آختاراجاقسان.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون ائستِحکاملارين انجئر آغاجينين ائلک يِتئشَن ميوه‌لري کئمئدئر کي، سئلکه‌لَنَنده يئيه‌نئن آغزينا دوشور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، سنئن آراندا، سنئن خالقين آرواد کئمئدئر! اؤلکه‌نئن دروازالاري دوشمنلرئن اوزونه تاي‌باتاي آچيليب. قاپي چفته‌لرئني اود ياخيب محو ادئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>موحاصئره واختي اوچون اؤزونه سو چک، قالالاريني مؤحکملَندئر! زيغا گئر، پالچيغي تاپدا! کرپئج قالئبلرئني حاضيرلا!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اورادا اود سني يِيئب قورتاراجاق، قيلينج سني کَسئب قيراجاق، چَيئرتکه‌لرئن يِدئکلري اَکئن کئمي يوخ اولاجاقسان. ساييني چَيئرتکه کئمي آرتير، اؤزونو قايناشان چَيئرتکه کئمي چوخالت!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تاجئرلرئنئن سايي گؤيلرده‌کي اولدوزلاردان چوخدور، آمّا چَيئرتکه‌لر اؤلکه‌ني تالان ادئب اوچاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گؤزَتچئلرئن چَيئرتکه کئمي، مأمورلارين چَيئرتکه سوروسو کئمئدئرلر؛ سويوق گونده چَپَرلره يِرله‌شئرلر، گون دوغاندا اوچوب گِدئرلر، گتدئکلري يِر بئلئنمئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای آشور پادشاهي، چوبانلارين يوخويا گدئب، آدلي-سانلي آداملارين ياتيب. خالقين داغلارا سَپَله‌نئب، اونلاري بئر يِره ييغان يوخدور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سنئن دردئنه درمان يوخدور، يارالارين صاغالماز. سنئن حاقّيندا خبر اشئدنلر سِوئنئب اَل چالير. چونکي سنئن بو سونسوز پئسلئيئن کئمه دَيمه‌يئب؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Nahum-2.html>&larr;</a>&nbsp;&nbsp;<font class=titleType><b>Nahum 3/3 </b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
