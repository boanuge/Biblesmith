<html><head><title>
Jeremiah 14/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-13.html>&larr;</a>&nbsp;&nbsp;<font class=titleType><b>Jeremiah 14/52 </b></font>&nbsp;&nbsp;<a href=Simple-Jeremiah-15.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو، قوراقليق حاقّيندا اِرِميايا نازئل اولان ربّئن سؤزودور:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"يهودا ياس توتور، شهرلري قَملي گؤرونور؛ آداملار اؤلکه اوچون ماتم ادئرلر، اورشلئمدن شئون سَسي قالخير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اعيانلار نؤکرلرئني سو دالينجا گؤنده‌رئرلر، اونلار قويو يانينا گلئرلر، لاکئن سو تاپميرلار، بوش قابلارلا گری دؤنورلر؛ اوتانيب خجالت چکه‌رَک باشلاريني اؤرتورلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤلکه‌ده ياغيش اولماديغي اوچون تورپاق چاتلاقدير. اَکئنچئلر اوتانيرلار، باشلاريني اؤرتورلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حتّا چؤلده‌کي مارال دا بالا دوغوب اونو ترک ادئر، چونکي اوت يوخدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>وحشي اِششَکلر چيلپاق تپه‌لرده دوروب، چاقّال کئمي تِز-تِز نفس آليرلار. اوتلاق اولماديغيندان اونلارين گؤزلري کورلاشير."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يارب، گرچی تقصئرلرئمئز بئزئم ضئدّئمئزه شهادت ورئر، آمّا سن اؤز آديندان اؤتري بئر شيلر ات. چونکي اتدئيئمئز دؤنوکلوک بؤيوکدور، سنه گوناه اتمئشئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای ائسرايئلئن اومئدي، مشقّت زامانلاريندا خئلاصکاري اولان! نه اوچون سن بو تورپاقدا بئر قرئب کئمي‌سن، گجه‌لَمَک اوچون بئر گجه قالان بئر موسافئر کئمي‌سن؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه اوچون چاشميش آدام کئمي اولوبسان؟ قورتارماغا گوجو چاتمايان ائگئد کئمي اولوبسان؟ سن آراميزداسان، يارب. بئز سنئن آديني داشي‌ييريق؛ بئزي ترک اتمه!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بو خالق باره‌ده بله ديئر: "اونلار گَزئب دولانماغي او قدر سِوئرلر کي، آياق ساخلاميرلار. بونا گؤره ده رب اونلاري قبول اتمئر. ائندي اونلارين تقصئرکارليغيني يادا سالاجاق و گوناهلاري اوچون اونلارا جزا وره‌جک."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا رب منه ددي: "سن بو خالقين اوغور قازانماسي اوچون دوعا اتمه.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوروج توتسالار دا، من اونلارين فرياديني اشئتميه‌جيم. يانديرما قورباني و تاخيل تقدئمي گتئرسه‌لر ده، اونلاري قبول اتميه‌جيم. عوضئنه اونلاري قيلينج، آجليق و وبا ائله قيريب تؤکه‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا من ددئم: "آه، پروردئگار رَب، پيغمبرلر اونلارا ديئرلر کي، «سئز قيلينج گؤرميه‌جکسئنئز، آجليق چکمَيه‌جکسئنئز. دوغرودان دا من بو يرده سئزه داواملي باريش وره‌جيم.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت رب منه ددي: "پيغمبرلر منئم آديملا يالاندان نَبئلئک ادئرلر. اونلاري من گؤندرمه‌مئشم، اونلاري من تعيئن اتمه‌مئشم، اونلارلا دانيشماميشام. سئزه يالان رؤيالار، سِحرلر، بوش شيلر، و اؤز فئکئرلرئنئن اويدورمالاريني نَبئلئک ادئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده رب، او پيغمبرلر باره‌ده بله ديئر: «اونلاري گؤندرمه‌دئيئم حالدا، منئم آديملا نبئلئک ادن بو نَبئلر ديئرلر: ‹بو تورپاقدا قيلينج و آجليق اولماياجاق.› بو پيغمبرلر اؤزلري قيلينج و آجليقدان هلاک اولاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نبئلئک اتدئکلري خالق دا قيلينج و آجليق اوزوندن اورشلئم کوچه‌لرئنه آتيلاجاقلار. اونلارين اؤزلرئني، آروادلاريني، اوغوللاريني و قيزلاريني باسديران اولماياجاق. لايئق اولان پئسلئيي اونلارين اؤز باشلارينا گتئره‌جيم.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارا بو سؤزو دِه: «قوي گؤزلرئم گجه-گوندوز، دايانمادان ياش تؤکسون. چونکي باکئره قيزيم-منئم خالقيم، آغير بئر يارا آليب، شئدّتلي بئر ضربه يِيئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر صحرايا چيخام، قيلينجلا اؤلدورولَنلري گؤره‌جيم، اگر شهره گئرم، آجليقدان اوزولَنلري گؤره‌جيم. چونکي هم پيغمبر هم ده کاهئن، تانيماديقلاري اؤلکه‌يه گدئب.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مگر سن يهوداني کامئل ردّ ادئبسن؟ مگر صحيوندان آجيغين گلئر؟ نئيه بئزي اِله ووروبسان کي، صاغالتماق مومکون اولماسين؟ صولح گؤزله‌دئک، آمّا خيئر گلمه‌دي. شفا واختيني گؤزله‌دئک، لاکئن آنجاق دهشت گلئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يارب، پئسلئيئمئزي، آتالاريميزين تقصئرکارليغيني بئلئرئک؛ دوغرودان دا سنه گوناه اتمئشئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤز آدينين خاطئري اوچون بئزه‌ خور باخما؛ عئزّتلي تختئني حؤرمتدن سالما. بئزئمله اولان عهدئني يادا سال، اونو پوزما.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر مئلّتلرئن ياراماز بوتلري آراسيندا ياغيش ياغديرا بئلَن بئری وار؟ مگر گؤيلر اؤزلري ياغيش ياغديريرلار؟ يوخ، بونو ادن سنسن، يارب تاريميز. بونا گؤره ده اومئدئمئز سنده‌دئر. چونکي بوتون بو شيلري ادن سنسن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-13.html>&larr;</a>&nbsp;&nbsp;<font class=titleType><b>Jeremiah 14/52 </b></font>&nbsp;&nbsp;<a href=Simple-Jeremiah-15.html>&rarr;</a>
</td></tr></table>


</body></html>
