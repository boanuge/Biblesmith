<html><head><title>
Judges 3/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-2.html>&larr;</a>&nbsp;&nbsp;<font class=titleType><b>Judges 3/21 </b></font>&nbsp;&nbsp;<a href=Simple-Judges-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونلار او مئلّتلردئلر کي، رب اونلاري ائسرايئللی‌لري ائمتاحان اتمک اوچون ساخلادي، يعني بوتون اونلاري کي، کَنَعان دؤيوشلرئنئن هچ بئرئنده اولماميشديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونا گؤره کي، قاباقجا دؤيوش گؤرمه‌يَن ائسرايئل اؤولادلارينين نسئل‌لري دؤيوش اؤيرنسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو مئلّتلر بونلارديرلار: بش فئلئسطلي آغاسي، بوتون کَنَعانلي‌لار و صئدونلولار، اِلَجه ده خئولئلر کي، بَعَل‌خِرمون داغيندان خَمات کِچئدئنه قدر لوبنان داغلاريندا ياشاياييرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلاري اورادا رب اونا گؤره ساخلادي کي، ائسرايئللی‌لري ائمتاحان اتسئن و موسا واسئطه‌سئله آتالارينا وردئيي امرلره نجه ائطاعت ادئب- اتمه‌يه‌جکلرئني اؤيرنسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه، ائسرايئل اؤولادلاري کَنَعانلي‌لار، خئتلئلر، اِمورلولار، پِرئزلئلر، خئولئلر و يِبوسلولار آراسيندا ياشاديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين قيزلاريندان اؤزلرئنه آرواد آلديلار، اؤز قيزلاريني دا اونلارين اوغوللارينا وردئلر و اونلارين آللاهلارينا پرستئش اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري ربّئن گؤزونده پئس اولان ائشلر گؤردولر. اونلار اؤز تاريلاري ربّی ياددان چيخارتديلار و بَعَل و اَشِرا بوتلرئنه پرستئش اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره ده ربّئن قضبي ائسرايئللی‌لرئن ضئدّئنه آلوولاندي و اونلاري اَرام‌نَخه‌ره‌يئم پادشاهي کوشَن‌رئشعاته‌يئم اَلئنه بوراخدي؛ ائسرايئل اؤولادلاري سکّئز ائل کوشَن‌رئشعاته‌يئمه قوللوق اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري ربّه فرياد ادنده، رب اونلار اوچون بئر قورتاريجي قالديردي کي، اونلاري قورتارسين. قورتاريجي عوتني‌اِل ائدي کي، کالئبئن کئچئک قارداشي قِنازين اوغلو ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّئن روحو عوتني‌اِلئن اوستونه اِندي. او، ائسرايئلئن داوري اولدو. دؤيوشه چيخاندا رب اَرَم‌نَحه‌ره‌يئم پادشاهي کوشَن‌رئشعاته‌يئمي عوتني‌اِله تسلئم اتدي. او، کوشَن‌رئشعاته‌يئمدن داها گوجلو اولدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا اؤلکه‌يه قيرخ ائل راحاتليق دوشدو. قِنَزئن اوغلو عوتني‌اِل اؤلدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئل اؤولادلاري گئنه ده ربّئن گؤزونده پئس اولان ائشلر گؤردولر. رب ده موآب پادشاهي عِگلونو ائسرايئللی‌لرئن ضئدّئنه قالديريب قووّتلَندئردي. چونکي اونلار ربّئن گؤزونده پئس اولان ائشلري گؤرموشدولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عِگلون، عَمّون و عَمالِق اؤولادلاريني اؤز يانينا ييغيب، ائسرايئللی‌لري مغلوب اتدي و خورما شهرئني آلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِلَجه، ائسرايئل اؤولادلاري موآب پادشاهي عِگلونا اون سکّئز ائل قوللوق اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن ائسرايئل اؤولادلاري ربّه فرياد ادنده، رب بِنيامئنلي گِرانين اوغلو سولاخاي اِهودو اونلارا قورتاريجي قالديردي. ائسرايئل اؤولادلاري موآب پادشاهي عِگلونا اِهود واسئطه‌سئله خراج گؤندردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِهود اؤزونه ائکي آغيزلي بئر خنجر دوزلتدي کي، اوزونلوغو بئر قول‌آچ ائدي. و اونو پالتارينين آلتيندا صاغ بودونا باغلادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِهود خراجي موآب پادشاهي عِگلونا تقدئم اتدي. عِگلون چوخ يوغون آدام ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِهود خراج تقدئمئني بئتئرندن سونرا، هدئيّه گتئرن آداملاري گری گؤندردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا اؤزو گئلگالين ياخينليغينداکي داش بوتلرئن يانيندان گِرئيه قاييديب پادشاها ددي: "ای پادشاه، سنه گئزلي بئر سؤزوم وار." پادشاه ددي: "ساکئت اول." او واخت يانيندا دايانان آداملارين هاميسي اِشئيه چيخديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِهود اونون يانينا گلدي. پادشاه بالاخاناداکي سَرئن اوتاغيندا تک باشينا اوتورموشدو. اِهود اونا ددي: "تاريدان سنه بئر سؤزوم وار." پادشاه تختئندن قالخدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِهود سول اَلئني اوزاديب صاغ بودونا باغلاديغي خنجري چيخارتدي و پادشاهين قارنينا سوخدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خنجري اله برک ووردو کي، خنجرئن تئيه‌سي دالينجا قبضه‌سي ده اونون قارنينا گئردي و باغيرساقلاري يره تؤکولدو. خنجرئن تئيه‌سئني ده پئي توتدو، چونکي اِهود خنجري پادشاهين قارنيندان چيخارتمادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِهود ايوانا چيخيب داليسيجا يوخاريداکي اوتاغين قاپيلاريني اؤرتوب قيفيلّادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او چيخاندا پادشاهين قوللاري گلئب باخديلار. يوخاري اوتاغين قاپيسيني قيفيلّي گؤرنده ددئلر: "يقئن پادشاه يوخاري اوتاقدا آياق يولونا گدئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاهي گؤزله‌دئلر، لاکئن اوتاغين قاپيسيني آچان اولماديغينا گؤره نئگاران اولدولار. اونا گؤره ده آچار گؤتوروب قاپيلاري آچاندا گؤردولر کي، آغالارينين مِيئتي يره سَرئلئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار پادشاهي گؤزله‌ين زامان، اِهود آرتيق آرادان چيخميشدي و داش بوتلرئن يانيندان کچئب سِعئره‌يه قاچميشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اورايا چاتديقدا اِفرايئمئن داغليق بؤلگه‌سئنده کَره‌ناي چالدي؛ ائسرايئل اؤولادلاري اونونلا بئرلئکده داغليق بؤلگه‌دن آشاغي اِندئلر. اِهود اونلارين قاباغيندا گدئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِهود ائسرايئللی‌لره ددي: "داليمجا گلئن، چونکي رب دوشمنئمئز موآبلي‌لاري سئزه تسلئم ادئب." ائسرايئل اؤولادلاري دا اِهودون دالينجا اِنئب، موآبلي‌لارين ضئدّئنه بوتون اوردون چايينين کچئدلرئني باغلاديلار کي، هچ کئم کچه بئلمه‌سئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامانکي دؤيوشده، موآبلي‌لاردان اون مئن نفره قدر قيرديلار. اونلارين دا هر بئري قووّتلي بئر ائگئد ائدي و هچ کئم جا‌نيني قورتارا بئلمه‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه او گون موآب اؤلکه‌سي ائسرايئللی‌لره تابع اولدو و ائسرايئل اؤلکه‌سئنه هشتاد ائل راحاتليق دوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان سونرا عَنات اوغلو شَمگَر داور اولدو و او، آلتي يوز فئلئسطلئني اؤکوز دَيَنَکي ائله قيريب ائسرايئلي خئلاص اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-2.html>&larr;</a>&nbsp;&nbsp;<font class=titleType><b>Judges 3/21 </b></font>&nbsp;&nbsp;<a href=Simple-Judges-4.html>&rarr;</a>
</td></tr></table>


</body></html>
