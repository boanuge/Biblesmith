<html><head><title>
Isaiah 19/66 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-18.html>&larr;</a>&nbsp;&nbsp;<font class=titleType><b>Isaiah 19/66 </b></font>&nbsp;&nbsp;<a href=Simple-Isaiah-20.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئر باره‌ده ائخطار: باخ، رب سورعَتله گِدن بولودون اوستونه مئنئب مئصئره گلئر. مئصئر بوتلري اونون قاباغيندا تئتره‌‌يه‌جک، مئصئرلی‌لرئن اورَکلري ائچلرئنده اَرئيه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ديئر: "من مئصئرلی‌لري مئصئرلی‌لرئن ضئدّئنه قالديراجاغام، قارداش قارداشلا، قونشو قونشو ائله، شهر شهرله، اؤلکه‌ اؤلکه ائله ووروشاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت مئصئرلی‌لرئن اورَکلري ائچلرئنده اوزوله‌جک؛ نئيّتلرئني بوشا چيخارداجاغام. اِله کي، اونلار بوتلردن، اؤلولرئن روحلاريندان، جئندارلاردان، روح‌چاغيرانلاردان مصلحت ائستَيه‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان علاوه، مئصئرلی‌لري قدّار بئر آغايا تسلئم اده‌جيم، قووّتلي بئر پادشاه اوستلرئنده حؤکم سوره‌جکدئر." قوشونلارين رب تاريسي بله اعلان ادئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نئلئن سولاري آزالاجاق، چاي چکئلئب قوروياجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کانال‌لاري ائيلَنه‌جک، مئصئرئن آرخلاري بوشاليب قوروياجاق، قاميشلار و قارغيلار چورويه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نئل کناريندا، چايين قيراغينداکي قارغيلار، نئل بويونجا اَکئلمئش زَمئلر قوروياجاق، سوورولوب يوخ اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باليقچيلار ياس توتاجاقلار، نئله تئلوو آتانلارين هاميسي آغلاياجاقلار، سويا تور آتانلارين هاميسيني قوصّه بورويه‌جک،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوندان علاوه، نازئک کتان اوستونده ائشله‌يَنلر، آغ بِز توخويانلار اومئدلرئني ائتئره‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئرئن سوتونلاري قيريلاجاق، بوتون موزدلو ائشچئلر روحدان دوشه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>صوعَن شهرئنئن باشچيلاري نجه ده آخماقديرلار! فئرعونون حئکمتلي مصلحت ورنلرئنئن مصلحتي آخماقليقدير. سئز نجه فئرعونا دئيه بئلرسئنئز: "من حئکمتلی‌لرئن، قدئم پادشاهلارين نسلئنده‌نَم!؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بس سنئن حئکمتلي‌ آداملارين هارادادير؟ قوي سنه بئلدئرسئنلر، قوي آنلاسينلار کي، قوشونلار ربّی مئصئرئن ضئدّئنه نه حاضيرلاييب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>صوعَنئن باشچيلاري آخماق اولوبلار، نوف ريئسلري آلدانيبلار، مئصئر قبئله‌لرئنئن باشچيلاري، مئصئري يولدان آزديريبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب گئجلئک روحونو مئصئرئن ائچئنه قاتيب. اونلار مئصئري، بوتون اتدئکلرئنده آزديريبلار، بئر کِفلي کئمي کي، اؤز قوسدوغونون اطرافيندا هِل‌له‌نئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئرده هچ کئم هچ بئر ائش گؤره بئلمَيه‌جک: نه باش، نه قويروق و نه خورما بوداغي، نه ده قاميش.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون مئصئرلی‌لر آروادلارا بَنزه‌يه‌جکلر و قوشونلار ربّئنئن اونلارين ضئدّئنه قالخان اَلئنئن قاباغيندا تئتره‌يئب دهشته گله‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يهودا تورپاغي مئصئرلی‌لري دهشته گتئره‌جک. قوشونلار ربّئن مئصئرئن ضئدّئنه حاضيرلاديغي نئيّته گؤره، يهودانين آديني اشئدن هر کس ولوله‌يه دوشه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون مئصئرده بش شهر اولاجاق کي، کَنَعان دئلئنده دانيشيب قوشونلار ربّئن آدينا آند ائچه‌جک؛ اونلارين بئري هلاک شهري چاغيريلاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون مئصئر اؤلکه‌سئنئن اورتاسيندا ربّه بئر قوربانگاه قورولاجاق، سرحدئنده ده اونا سوتون تئکئله‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو، مئصئر تورپاغيندا قوشونلار ربّئن علامتي و شهادتي اولاجاق؛ چونکي اونلار ظاليملاردان قورتولماق اوچون ربّه فرياد اده‌جکلر. و او، مئصئرلی‌لره بئر قورتاريجي و قهرمان گؤنده‌رئب اونلاري قورتاراجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه رب اؤزونو مئصئرلی‌لره تانيتديراجاق، اونلار دا او گون ربّی تانيياجاقلار. مئصئرلی‌لر ربّه قوربانلار و تقدئملرله پرستئش اده‌جکلر، ربّه نذئر-نئياز ادئب، يرئنه يتئره‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب مئصئرلی‌لري ووراجاق و سونرا شفا وره‌جک. بلجه اونلار ربّه طرف دؤنه‌جکلر. رب اونلارين يالواريشينا جاواب وره‌جک و اونلاري صاغالداجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گون مئصئردن آشورا بؤيوک بئر يول اولاجاق. آشورلولار مئصئره، مئصئرلی‌لر ده آشورا گدئب گله‌جکلر. مئصئرلی‌لرله آشورلولار بئرلئکده پرستئش اده‌جکلر</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گون ائسرايئل مئصئر و آشورون يانيندا اوچونجو اؤلکه اولاجاق. اونلار يِرئن اورتاسيندا برکت اولاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوشونلار ربّی اونلارا برکت ورئب دئيَر: "خالقيم مئصئر، ياراتديغيم آشور، ائرثئم ائسرايئل برکتلي اولسون."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-18.html>&larr;</a>&nbsp;&nbsp;<font class=titleType><b>Isaiah 19/66 </b></font>&nbsp;&nbsp;<a href=Simple-Isaiah-20.html>&rarr;</a>
</td></tr></table>


</body></html>
