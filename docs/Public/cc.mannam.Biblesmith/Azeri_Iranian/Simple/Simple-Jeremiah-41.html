<html><head><title>
Jeremiah 41/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-40.html>&larr;</a>&nbsp;&nbsp;<font class=titleType><b>Jeremiah 41/52 </b></font>&nbsp;&nbsp;<a href=Simple-Jeremiah-42.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يدّئنجی آيدا پادشاه نسلئندن و اعيانلاردان اولان اِلئشاماع اوغلو نِتَنيا اوغلو اِسماعئل اون نفرله بئرلئکده مئصپايا، اَخئقام اوغلو گِدَليانين يانينا گلدي. اورادا بئرلئکده يمک يئيَرکَن</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نِتَنيا اوغلو اِسماعئل و اونونلا بئرلئکده اولان اون نفر قالخيب شافان اوغلو اَخئقام اوغلو گِدَلياني کی، بابئل پادشاهي اونو اؤلکه‌يه باشچي قويموشدو، قيلينجلا ووروب اؤلدوردولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِسماعئل مئصپادا گِدَليا ائله بئرلئکده اولان بوتون يهودئلري و اوراداکي کَلده عسکرلرئني ده اؤلدوردو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گِدَليانين اؤلدورولمه‌سئندن بئر گون سونرا، حله هچ کس بوندان خبردار اولمايارکن،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هشتاد نفر ساقّاللاري قيرخيلميش، پالتارلاري جيريق، بدنلرئنه يارا وورموش شِکِمدن، شئلودان و سامئره‌دن گلدئلر و ربّئن معبدئنه تاخيل تقدئمي و کوندور گتئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نِتَنيا اوغلو اِسماعئل آغلايا-آغلايا مئصپادان اونلارين پئشوازينا گلدي. اونلارا يِتئشدئکده ددي: "اَخئقام اوغلو گِدَليانين يانينا گلئن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آداملار شهره گئرنده نِتَنيا اوغلو اِسماعئل و يانيندا اولان آداملار اونلاري اؤلدوروب جسدلرئني قويويا آتديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا اونلارين آراسيندان اون نفر ائسماعئله ددئلر: "بئزي اؤلدورمه، چونکي بئزئم زَمئده گئزله‌دئلمئش بوغدا، آرپا، زيتون ياغي و باليميز وار." اِسماعئل ده فئکرئندن دؤنوب اونلاري يولداشلاري ائله بئرلئکده اؤلدورمه‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او قويو کي، ائسماعئل اؤلدوردويو گِدَليا ائله آداملارينين جسدلرئني اورايا آتميشدي، آسا پادشاه ائسرايئل پادشاهي بَعشانين موقابئلئنده مودافئعه تدبئري اولاراق قازميشدي. نِتَنيا اوغلو اِسماعئل اونو اؤلدورولَنلرله دولدوردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا اِسماعئل مئصپادا قالان بوتون خالقي و پادشاه قيزلاريني اسئر توتدو؛ کشئکچئلر ريئسي نِبوزَره‌دان اونلاري اَخئقام اوغلو گِدَليانين ائختئيارينا ورمئشدي. نِتَنيا اوغلو اِسماعئل مئصپادا قالان بوتون خالقي اسئر گؤتوروب عَمّونلولارا سيغينماق اوچون يولا دوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قارِاَخ اوغلو يوخانان و اونونلا بئرلئکده اولان بوتون قوشون باشچيلاري نِتَنيا اوغلو ائسماعئلئن اتدئيي بوتون پئسلئکلر باره‌ده اشئتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت بوتون آداملاريني گؤتوروب نِتَنيا اوغلو ائسماعئلله ووروشماغا گتدئلر. اونو گئبعونداکي بؤيوک حوووضون يانيندا تاپديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسماعئلئن يانيندا اولان بوتون خالق قارِاَخ اوغلو يوخاناني و اونونلا اولان بوتون قوشون باشچيلاريني گؤرنده سِوئندئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسماعئلئن مئصپادان اسئر اتدئيي بوتون خالق دؤنوب گری قاييتديلار و قارِاَخ اوغلو يوخانانين يانينا گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن نِتَنيا اوغلو اِسماعئل سکّئز نفرله بئرلئکده يوخاناندان قاچيب قورتولدولار و عَمّونلولارين يانينا گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قارِاَخ اوغلو يوخانان و يانينداکي بوتون قوشون باشچيلاري صاغ قالانلارين هاميسيني-اَخئقام اوغلو گِدَلياني اؤلدورن نِتَنيا اوغلو ائسماعئلئن مئصپادان اسئر آپارديغي دؤيوشچولري، آروادلاري، اوشاقلاري و حرم آغالاري گئبعوندان گؤتوروب گتئردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کَلدانئلردن قاچماق اوچون مئصئره طرف يولا دوشدولر و بِيت‌لِخِمئن ياخينليغينداکي گِروت-کئمهامدا قالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار کَلدانئلردن قورخوردولار، چونکي نِتَنيا اوغلو اِسماعئل بابئل پادشاهينين اؤلکه‌يه باشچي قويدوغو اَخئقام اوغلو گِدَلياني اؤلدورموشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-40.html>&larr;</a>&nbsp;&nbsp;<font class=titleType><b>Jeremiah 41/52 </b></font>&nbsp;&nbsp;<a href=Simple-Jeremiah-42.html>&rarr;</a>
</td></tr></table>


</body></html>
