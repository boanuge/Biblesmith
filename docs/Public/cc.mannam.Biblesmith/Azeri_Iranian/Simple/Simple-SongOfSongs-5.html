<html><head><title>
SongOfSongs 5/8 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-SongOfSongs-4.html>&larr;</a>&nbsp;&nbsp;<font class=titleType><b>SongOfSongs 5/8 </b></font>&nbsp;&nbsp;<a href=Simple-SongOfSongs-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باغيما گلمئشم، باجيم، گلئنئم! مورّومو عطئرلرئمله دَرمئشم، باليمي شان باليملا يمئشم، شرابيمي ائچمئشم، سودومو ائچمئشم. ای دوستلار، ييئن، ائچئن، ای سِوگئلئلر مست اولون!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ياتميشديم، آمّا اوره‌يئم اوياق ائدي. اشئت! سِوگئلئم قاپيني دؤيور: قاپيني آچ، باجيم، سِوگئلئم، گؤيرچئنئم، تَک کامئلئم! چونکي باشيم شبنمله، تِل‌لرئم گجه‌نئن داملالاري ائله دولودور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پالتاريمي چيخارتميشام، اونو نجه تزه‌دن گِيئم؟ آياقلاريمي يوموشام، اونو تزه‌دن نجه باتيريم؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سِوگئلئم قاپينين دَلئيئندن اَلئني اوزاتدي، قلبئم ائچئمده هيجانلاندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قاپيني سِوگئلئمه آچماغا قالخديم؛ قيفيلينين دسته‌سي اوستونه اَللرئمدن مور داميردي، بارماقلاريمدان مور شئره‌سي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قاپيني سِوگئلئمه آچديم، آمّا سِوگئلئم دؤنوب گتمئشدي. اونون گتدئيئندن اوره‌يئم اوزولدو. اونو آختارديم، آمّا تاپماديم، اونو چاغيرديم، آمّا جاواب ورمه‌دي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شهرده دولانان قوروجولار منی تاپديلار، منی ووردولار، منی يارالاديلار. دئوار قوروجولاري شاليمي اَينئمدن آلديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای اورشلئم قيزلاري، سئزي آند ورئرم- اگر سِوگئلئمي تاپاسينيز، اونا نه دئيه‌جکسئنئز؟ اونا ديئن کي، من سِوگي ناخوشويام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سنئن سِوگئلئنئن اؤزگه سِوگئلئلردن نه‌يي آرتيقدير، ای قيزلارين لاپ گؤزَلي؟ سنئن سِوگئلئنئن اؤزگه سِوگئلئلردن نه‌يي آرتيقدير کي، بئزي بله آند ورئرسن؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سِوگئلئم پارلاقدير، قيرميزي‌دير. اون مئنلر ائچئندن سِچئلمئش اولان اودور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باشي خالئص قيزيل؛ بئربئرئنه توخونوب تِل‌لري، قارادير قارا قارغا کئمي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گؤزلري سو آرخلارينين يانينداکي گؤيرچئلنلر کئمي‌دئر، سود ائچئنده يويونموش، جواهئر کئمي بَزَنمئش.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ياناقلاري عطئر گولوستاني، شئرئن ائيلي بئتکئلر ييغيني. دوداقلاري زانباقلاردير، مور داملادير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اَللري زومورّودله بَزَنمئش قيزيل آغاج‌دير. بودلاري عاجدان قايريلميش، ياقوتلا بَزَنمئشدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باجاقلاري خالئص قيزيل پاياسي اوستونده مرمر سوتونلاري‌دير. گؤرونوشو لوبنان کئمي، سئدر آغاجلاري کئمي عظمتلي‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آغزي چوخ شئرئن، هر شيي گؤزَل. ای اورشلئم قيزلاري، بودور منئم سِوگئلئم، منئم دوستوم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-SongOfSongs-4.html>&larr;</a>&nbsp;&nbsp;<font class=titleType><b>SongOfSongs 5/8 </b></font>&nbsp;&nbsp;<a href=Simple-SongOfSongs-6.html>&rarr;</a>
</td></tr></table>


</body></html>
