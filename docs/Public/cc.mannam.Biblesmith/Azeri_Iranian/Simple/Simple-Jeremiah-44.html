<html><head><title>
Jeremiah 44/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-43.html>&larr;</a>&nbsp;&nbsp;<font class=titleType><b>Jeremiah 44/52 </b></font>&nbsp;&nbsp;<a href=Simple-Jeremiah-45.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئر اؤلکه‌سئنده ياشايان بوتون يهودالي‌لار باره‌ده يعني مئگدولدا، تَخپَنخِسده، نوفدا ، و پَتروس بؤلگه‌سئنده ياشايانلار يهودالي‌لار حاقّيندا اِرِميايا بو سؤز نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائسرايئلئن تاريسي اولان قوشونلار ربّی بله ديئر: «اورشَلئم و بوتون يهودا شهرلري اوستونه گتئردئيئم بلانين هاميسيني گؤردونوز. باخ، بو گون اونلار وئرانه‌دئرلر، کئمسه‌ده اونلاردا ساکئن ديئل.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اتدئکلري پئسلئکدن اؤتري، باشقا آللاهلارا بوخور يانديريب پرستئش اده‌رک منی قضبلَندئردئلر؛ او آللاهلاري نه اؤزلري تاني‌ييرديلار، نه سئز و نه آتالاري تاني‌ييردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من دفه‌لرله قوللاريم اولان پيغمبرلري سئزئن يانينيزا گؤنده‌رئب ددئم: ‹منئم نئفرت اتدئيئم بو ائيرنج ائشي گؤرمه‌يئن.›</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اونلار قولاق آسماييب اهمئيّت ورمه‌دئلر؛ پئسلئکلرئندن دؤنمه‌دئلر، باشقا آللاهلارا بوخور يانديرماغي دايانديرماديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده منئم شئدّتلي قضبئم داشيب-تؤکولدو؛ يهودا شهرلرئنده، اورشَلئم کوچه‌لرئنده اود قالادي و اونلاري بو گون اولدوغو کئمي خارابايا و وئرانه‌يه چِوئردي.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائندي ائسرايئلئن تاريسي اولان قوشونلار تاريسي رب بله ديئر: «نه اوچون کئشئلري، آروادلاري، اوشاقلاري، و سود اَمَنلري يهودادان کَسدئنئز کي، بله بئر بلاني اؤز باشينيزا گتئره‌سئنئز و سئزدن هچ کس صاغ قالماسين؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نئيه ياشاماق اوچون گلدئيئنئز بو مئصئر تورپاغيندا، اَلئنئزله دوزه‌لتدئيئنئز باشقا آللاهلارا بوخور يانديريب منئم قضبئمي آلوولانديريرسينيز؟ بلجه اؤزونوزو محو اده‌جکسئنئز، دونيانين بوتون مئلّتلرئنئن آراسيندا لعنت و روسوايچيليق هدفئنه چِورئله‌جکسئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مگر يهودا اؤلکه‌سئنده، اورشَلئم کوچه‌لرئنده آتالارينيزين، يهودا پادشاهلارينين، اونلارين آروادلارينين، سئزئن و آروادلارينيزين اتدئکلري پئسلئکلري ياددان چيخارديبسينيز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو گونه قدر اؤزلرئني آلچاتماييبلار، حؤرمت گؤرسدمه‌يئبلر، قانونوما، سئزه و سئزئن آتالارينيزا وردئيئم قايدالارا عمل اتمه‌‌يئبلر.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده ائسرايئلئن تاريسي اولان قوشونلار ربّی بله ديئر: «من قرار ورمئشم کي، سئزئن باشينيزا فلاکت گتئرئم و بوتون يهودالي‌لاري محو اِدئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئره گلئب ساکئن اولماغي قرارا آلان يهودانين صاغ قالانلاريني آرادان آپاراجاغام. اونلارين هاميسي مئصئر اؤلکه‌سئنده هلاک اولاجاقلار؛ قيلينج آغزينا دوشه‌جکلر، يا دا آجليقدان اؤله‌جکلر. بؤيوکدن کئچئيه قدر قيلينج، يا دا آجليقدان اؤله‌جکلر. اونلار لعنت، حيرت، نئفرئن و روسوايچيليق هدفئنه چِورئله‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اورشَلئمي قيلينج، آجليق و وَبا ائله نجه جزالانديرديم، مئصئر تورپاغيندا ياشايانلاري دا اِلَجه جزالانديرجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ساکئن اولماق اوچون مئصئر تورپاغينا گلن يهودانين صاغ قالانلاريندان هچ کس قاچيب قورتارماياجاق، هچ کس سالامات قاليب يهودا تورپاغينا کي، قاييديب اورادا ياشاماغي چوخ ائسته‌يئرلر، قاييتماياجاق. بئر نِچه قاچقيندان باشقا هچ کس قاييتماياجاق.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت آروادلارينين باشقا آللاهلارا بوخور يانديرديقلاريني بئلَن بوتون کئشئلر، اورادا دايانان بوتون آروادلار-بؤيوک بئر جاماعات و مئصئر تورپاغينداکي پَتروسدا ياشايان بوتون خالق اِرِميايا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"سنئن بئزه ربّئن آديندا ددئيئن سؤزه قولاق آسماياجاغيق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دِدئيئمئز هر شيي قطعن اده‌جيئک: گؤيلر ملکه‌سي ائلاهه‌يه بوخور يانديريب مايع تقدئملري وره‌جيئک. نجه کي، بئر زامانلار بو ائشي بئز، آتالاريميز، پادشاهلاريميز و باشچيلاريميز يهودا شهرلرئنده، اورشَلئم کوچه‌لرئنده ادئردئلر. او زامان چؤرکله دويوردوق، اوغور قازا‌‌نيرديق و هچ بئر ضرر گؤرموردوک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن او واختدان کي، گؤيلر ملکه‌سي ائلاهه‌يه بوخور يانديرماغي و اونا مايع تقدئملري ورمه‌يي دايانديرديق، هر شيه مؤحتاج قالميشيق، قيلينج و آجليقدان هلاک اولوروق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آروادلار دا ددئلر: "بئز گؤيلر ملکه‌سي ائلاهه‌يه بوخور يانديرارکن، اونا مايع تقدئملري ورَرکن مگر اَرلرئمئزئن خبري يوخ ائدي کي، اونون تئمثالينا اوخشار کؤکه‌لر دوزه‌لدئب مايع تقدئملري ورئرئک؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان اِرِميا بوتون خالقا، هم کئشئلره، هم ده آروادلارا جاواب ورئب ددي:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"سئزئن، آتالارينيزين، پادشاهلارينيزين، باشچيلارينيزين و اؤلکه خالقينين يهودا شهرلرئنده و اورشَلئم کوچه‌لرئنده بوخور يانديرماغينيزي مگر رب يادينا سالمادي، مگر آغلينا گتئرمه‌دي؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان کي، رب سئزئن پئس ائشلرئنئزه، اتدئيئنئز ائيرنج شيلره داها دؤزه بئلمه‌دي، اؤلکه‌نئز ائندئکي وضعئنه، ساکئني اولمايان خاراباليغا، حيرت و لعنت هدفئنه چِورئلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئز بوخور يانديريب ربّه گوناه اتدئنئز، ربّئن سؤزونه قولاق آسمادينيز، قانونونا، قايدالارينا و شهادتلرئنه عمل اتمه‌دئنئز. بونا گؤره ائندي گؤردويونوز بو فلاکت باشينيزا گلئب."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت اِرِميا بوتون خالقا هم ده آروادلارا ددي: "ای مئصئرده اولان بوتون يهودا خالقي، ربّئن سؤزونه قولاق آسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئلئن تاريسي اولان قوشونلار ربّی بله ديئر: سئز و آروادلارينيز دئلئنئزله دِدئيئنئز بو سؤزو عمل‌لرئنئزله يرئنه يتئرئبسئنئز: «گؤيلر ملکه‌سي ائلاهه‌يه بوخور يانديريب مايع تقدئملري گتئرمکله اتدئيئمئز نذئرلري قطعن يرئنه يتئره‌جيئک.» عيبي يوخ، وردئيئنئز سؤزه عمل ادئن! نذئرلرئنئزي يرئنه يتئرئن!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا، ای مئصئر تورپاغيندا ياشايان بوتون يهودا خالقي، ربّئن سؤزونو اِشئدئن: «من اؤز عظمتلي آديما آند ائچئرم کي، مئصئر تورپاغيندا هچ بئر يهودالي شخص بئر داها منئم آديمي چکمه‌يئب دميه‌جک: ‹وار اولان پروردئگار ربّئن حاقّينا آند اولسون.›</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي من اونلاري گؤز آلتينا آلميشام کي، اونلارا ياخشيليق يوخ، فلاکت گتئرئم؛ مئصئر تورپاغيندا اولان بوتون يهودالي‌لار، يوخ اولانا قدر، قيلينج و آجليقدان هلاک اولاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قيلينجدان قورتاريب مئصئر تورپاغيندان يهودا تورپاغينا قاييدان آدام چوخ آز اولاجاق. او واخت يهودا خالقيندان بوتون صاغ قالانلار کي، ياشاماق اوچون مئصئر تورپاغينا گلدئلر، بئله‌جکلر کي، کئمئن سؤزو يرئنه يِتئشدي، منئم سؤزوم، يوخسا اونلارين؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من سئزي بو يرده جزالانديرجاغام کي سئزه بئر علامت اولسون.» رب بويورور. «اِله کي، باشينيزا بلا گله‌جيي باره‌ده سؤزلرئمئن قطعن يرئنه يِتئشه‌جيئني بئله‌سئنئز.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بله ديئر: «مئصئر پادشاهي فئرعون خوفرَعني ده جا‌نيني آلماق ائسته‌ين دوشمنلرئنه اِلَجه تسلئم اده‌جيم، نجه کي، يهودا پادشاهي صئدقئياني، جا‌نيني آلماق ائسته‌ين دوشمنی بابئل پادشاهي نِبوکَدنِصّره تسلئم اتدئم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-43.html>&larr;</a>&nbsp;&nbsp;<font class=titleType><b>Jeremiah 44/52 </b></font>&nbsp;&nbsp;<a href=Simple-Jeremiah-45.html>&rarr;</a>
</td></tr></table>


</body></html>
