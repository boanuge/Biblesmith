<html><head><title>
Jeremiah 37/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-36.html>&larr;</a>&nbsp;&nbsp;<font class=titleType><b>Jeremiah 37/52 </b></font>&nbsp;&nbsp;<a href=Simple-Jeremiah-38.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئل پادشاهي نِبوکَدنِصّر يوشئيا اوغلو صئدقئياني، يِهوياقئم اوغلو يِهوياکئنئن يرئنه يهودايا پادشاه تعيئن اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن نه پادشاه صئدقئيا، نه اونون اعيانلاري، نه ده اؤلکه خالقي ربّئن اِرِميا پيغمبرئن واسئطه‌سئله ددئيي سؤزلرئنه قولاق آسديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پادشاه صئدقئيا شِلِميا اوغلو يِهوکَلي و مَعَسِيا اوغلو کاهئن صِفَنياني اِرِميا پيغمبرئن يانينا گؤنده‌ردي کي، اونا دسئنلر: "لوطفن بئزئم اوچون تاريميز ربّه دوعا ات."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت اِرِميا خالقين آراسيندا آچيق گدئب-گلئردي، چونکي اونو حله زئندانا آتماميشديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو زامان فئرعونون قوشونلاري مئصئردن چيخميشدي. اورشَلئمي موحاصئره‌يه آلان کَلدانئلر بو باره‌ده خبر اِشئدئکده اورشَلئمدن چکئلدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت اِرِميا پيغمبره ربّئن بو سؤزو نازئل اولدو:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"ائسرايئلئن تاريسي رب بله ديئر: «مندن سوروشماق اوچون سئزي يانيما گؤنده‌رَن يهودا پادشاهينا ديئن: سئزه کؤمک اتمه‌يه چيخان فئرعونون قوشونو اؤز اؤلکه‌سئنه-مئصئره قاييداجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کَلدانئلر گئنه گلئب بو شهره هوجوم اده‌جکلر و اونو اَله کچئردئب يانديراجاقلار.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بله ديئر: «کَلدانئلر قطعن بئزدن گری چکئله‌جکلر» ديئب اؤزونوزو آلداتمايين، چونکي اونلار گری چکئلميه‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر سئزه هوجوم ادن بوتون کَلده قوشونونو مغلوب اده‌سئنئز و اونلارين آراسيندا فقط يارالي آداملار قالسا بِله، گئنه هر بئري اؤز چاديريندان قالخيب بو شهري يانديراجاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئرعون قوشونونون اوزوندن کَلده قوشونو اورشَلئمدن چکئلَن زامان،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِرِميا اورشَلئمدن يولا دوشدو کي، بِنيامئن تورپاغينا گدئب اوراداکي خالق آراسيندا ساتين آلديغي مولکه مالئک اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن بِنيامئن دروازاسينا چاتاندا، کشئکچئلرئن باشچيسي خَنَنيا اوغلو شِلِميا اوغلو يِرئيا اونو توتوب ددي: "سن کَلدانئلرئن طرفئنه کچئرسن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِرِميا ددي: "يالاندير، من کَلدانئلرئن طرفئنه کچمئرم." آمّا يِرئيا اِرِميايا قولاق آسمادي و اونو توتوب باشچيلارين يانينا گتئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باشچيلار اِرِميايا قضبله‌نئب اونو دؤيدولر. سونرا اونو مئرزه يوناتانين اِوئنه کي، اونو حبسخانايا دؤنده‌رمئشدئلر، سالديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِرِميا طاقي اولان زئرزَمئده زئندانا ساليندي و اوزون مودّت اورادا قالدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا صئدقئيا پادشاه آدام گؤنده‌رئب اونو سارايا گتئرتدي و اورادا گئزلئجه اوندان سوروشدو: "آيا ربدن بئر سؤز وار؟" اِرِميا جاواب وردی: "وار. سن بابئل پادشاهينا تسلئم ادئله‌جکسن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا اِرِميا صئدقئيا پادشاها ددي: "سنئن، اعيانلارينين، و بو خالقين ضئدّئنه مگر نه گوناه اتمئشم کي، منی حبسخانايا ساليبسينيز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هارادادير او پيغمبرلرئن کي، نبئلئک ادئب ديئردئلر: «بابئل پادشاهي سئزه و بو اؤلکه‌يه هوجوم اتميه‌جک؟»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن ائندي، ای آغام پادشاه، خاهئش ادئرم، قولاق آس. خاهئش ادئرم، بو يالواريشيمي قبول ات و منی مئرزه يوناتانين اِوئنه قايتارما، يوخسا اورادا اؤله‌رم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت صئدقئيا پادشاه امر اتدي کي، اِرِمياني کشئکچئلر حيطئنده ساخلاسينلار. شهرده چؤرک احتئياطي قورتارانا قدر، هر گون اِرِميايا چؤرک پئشئرَنلر کوچه‌سئندن چؤرک گتئرئردئلر. بلجه اِرِميا کشئکچئلر حيطئنده قالدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-36.html>&larr;</a>&nbsp;&nbsp;<font class=titleType><b>Jeremiah 37/52 </b></font>&nbsp;&nbsp;<a href=Simple-Jeremiah-38.html>&rarr;</a>
</td></tr></table>


</body></html>
