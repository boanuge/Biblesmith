<html><head><title>
Ezekiel 25/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-24.html>&larr;</a>&nbsp;&nbsp;<font class=titleType><b>Ezekiel 25/48 </b></font>&nbsp;&nbsp;<a href=Simple-Ezekiel-26.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، اوزونو عَمّون اؤولادلارينا طرف چِوئر و اونلارين ضئدّئنه نبئلئک ات.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عَمّون اؤولادلارينا دِه: پروردئگار ربّئن سؤزونو اِشئدئن. پروردئگار رب بله ديئر: «سئز موقدّس مکانيم لَکه‌لَنَنده، ائسرايئل تورپاغي وئران ادئلَنده و يهودا نسلی اسئرلئيه گدنده ‹نه ياخشي› دِدئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده من سئزي شرق خالقلارينين اَلئنه ورئرم کي، سئزه مالئک اولسونلار. اونلار تورپاغينيزدا يورد سالاجاقلار، چادير قوراجاقلار. ميوه‌لرئنئزي اونلار يئيه‌جک، سودونوزو اونلار ائچه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رَبّاني دَوه‌لر اوچون اوتلاغا، عَمّون اؤولادلارينين تورپاغيني سورولر اوچون آغيلا چِوئره‌جيم. او واخت بئله‌جکسئنئز کي، رب منم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پروردئگار رب بله ديئر: «ائندي کي سئز اَل‌لرئنئزي بئربئرئنه چيرپيب آياقلارينيزي يِره دؤيدونوز و ائسرايئل تورپاغيني تحقئر ادئب فلاکتئنه بوتون اوره‌يئنئزله سِوئندئنئز،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ده اَلئمي سئزئن ضئدّئنئزه اوزاتميشام و سئزي قارت مالي کئمي مئلّتلره وره‌جيم. خالقلار سيراسيندان سئزي سئلئب آتاجاغام، اؤلکه‌لر ائچئندن سئزي يوخ اده‌‌جيم؛ سئزي محو اده‌جيم. او واخت بئله‌جکسئنئز کي، رب منم.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پروردئگار رب بله ديئر: «موآب و سِعئر خالقي ديئر کي، باخ، يهودا نسلئنئن باشقا خالقلاردان فرقي يوخدور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده من موآبين سرحدئني آچيب اؤلکه‌نئن شؤهرتي اولان سرحد شهرلرئني، بِيت‌يِشئموتو، بَعَل-مِعونو و قئرياتايئمي مودافئعه‌سئز قوياجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري عَمّونلولارلا بئرلئکده شرق خالقلارينا وره‌جيم، اِله کي، عَمّونلولار مئلّتلر آراسيندا بئر داها خاطيرلانماياجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه موآب خالقيني موحاکئمه اده‌جيم. او واخت بئله‌جکلر کي، رب منم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «اِدوم قئصاص آلاراق يهودا نسلی ائله پئس رفتار اتدي، اونلاردان ائنتئقام آلاراق بؤيوک خاطايا باتدي.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده پروردئگار رب بله ديئر: «اِدوم تورپاغينا اَلئمي اوزاديب ائنساني دا، حيواني دا اورادان سئلئب آتاجاغام. اؤلکه‌ني وئران اده‌جيم؛ تِيماندان دِدانا قدر قيلينجلا وورولوب هلاک اولاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من خالقيم ائسرايئل واسئطه‌سئله اِدومدان اؤز قئصاصيمي آلاجاغام. ائسرايئللی‌لر اِدومدا قضب و حئدّتئمه موطابئق رفتار اده‌جکلر. بلجه اِدوملولار منئم قئصاصيمين نه اولدوغونو آنلاياجاقلار.» پروردئگار رب بله بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «فئلئسطلی‌لر يهودادان قئصاص آلاراق پئس رفتار اتدئلر، اورَکلرئنده‌کي ابدی عداوتله، تحقئرله اونو يِرله بئر ادئب ائنتئقام آلديلار.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «باخ، من اَلئمي فئلئسطلی‌لرئن ضئدّئنه اوزاداجاغام، حتّا کِرِتلی‌لري ده سئلئب آتاجاغام، دهنز ساحئلئنده ياشايانلاردان سالامات قالانلاري محو اده‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري شئدّتله تنبه ادئب بؤيوک قئصاصلار آلاجاغام. اونلاردان قئصاص آلاندا بئله‌جکلر کي، رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-24.html>&larr;</a>&nbsp;&nbsp;<font class=titleType><b>Ezekiel 25/48 </b></font>&nbsp;&nbsp;<a href=Simple-Ezekiel-26.html>&rarr;</a>
</td></tr></table>


</body></html>
