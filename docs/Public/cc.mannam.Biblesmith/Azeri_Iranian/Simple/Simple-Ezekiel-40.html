<html><head><title>
Ezekiel 40/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-39.html>&larr;</a>&nbsp;&nbsp;<font class=titleType><b>Ezekiel 40/48 </b></font>&nbsp;&nbsp;<a href=Simple-Ezekiel-41.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اسئرلئيئمئزئن ائيئرمي بِشئنجي ائلئنده، ائلئن باشلانيشيندا، بئرئنجي آيين اونونجو گونو، اورشَلئم شهرئنئن سوقوطونون اون دؤردونجو ائلي–همئن او گون ربّئن اَلي منئم اوستومده ائدي. او منی اورايا آپاردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رؤيادا تاري منی ائسرايئل اؤلکه‌سئنه آپاريب چوخ اوجا بئر داغين باشينا قويدو. داغين جنوبوندا شهره بَنزَر تئکئلي‌ وار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>تاري منی اورايا آپاردي. من اورادا گؤرونوشجه بورونجه بَنزَر آدام گؤردوم. اونون اَلئنده بئر کتان ائپ و اؤلچمک اوچون بئر قاميش وار ائدي. او، دروازادا دورموشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او آدام منه ددي: "ای بشر اوغلو، گؤزونله، قولاغينلا اشئت و سنه گؤرسده‌جيئم هر شيه دئقّت ات. اونا گؤره بورايا گتئرئلدئن کي، بونلاري سنه گؤرسه‌دئم. گؤردويون هر شيي ائسرايئل نسلئنه بئلدئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، معبدي هر طرفدن اَحاطه‌يه آلان بئر دووار وار ائدي. اؤلچمک اوچون او آدامين اَلئنده بئر قاميش وار ائدي کي، اوزونلوغو آلتي قول‌آچ ائدي. هر قول‌آچا بئر اوووج اوزونلوق علاوه ادئلمئشدي. او آدام دوواري اؤلچدو: قالينليغي بئر قاميش، بويو دا بئر قاميش ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا شرقه طرف اولان دروازايا طرف گتدي و اونون پئلّه‌کَنلري ائله يوخاري قالخدي. دروازانين آستاناسيني اؤلچدو: اِني بئر قاميش ائدي. او بئري آستانانين اِني بئر قاميش ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کشئکچي اوتاقلارينين هر بئرئنئن اوزونلوغو و اِني بئر قاميش ائدي. کشئکچي اوتاقلارينين آراسي بش قول‌آچ ائدي. معبده باخان اِيوانين يانينداکي دروازا آستاناسي بئر قاميش اوزونلوغوندا ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا او، دروازا اِيوانيني اؤلچدو: بئر قاميش.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِني سکّئز قول‌آچ ائدي. يان سوتونلارين قالينليغي ائکي قول‌آچ ائدي. دروازا اِيواني معبده باخيردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شرق دروازاسينين هر ائکي يانيندا اوچ-اوچ کشئکچي اوتاغي وار ائدي. اوچونون ده اؤلچوسو بئر ائدي. هر ائکي طرفده اولان سوتونلارين دا اؤلچوسو بئر ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، دروازانين آستاناسينين اِنئني اؤلچدو: اون قول‌آچ ائدي. دروازانين اوزونلوغو دا اون اوچ قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر ائکي طرفده اولان کشئکچي اوتاقلارينين قاباغيندا، بئر قول‌آچ اوجاليغيندا بئر آراکَسمه وار ائدي. هر ائکي طرفده کشئکچي اوتاقلاري دؤردبوجاقلي ائدي. کنارلاري هر طرفدن آلتي قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا او، دروازانين اِنئني–کشئکچي اوتاقلارينين دووارلارينين آراسيني اؤلچدو: ائيئرمي بش قول‌آچ ائدي؛ دروازالار بئربئرئنئن موقابئلده ائدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يان سوتونلاري اؤلچدو: آلتميش قول‌آچ ائدي. دروازانين اطرافينداکي حيط سوتونلارا قدر اوزانيردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دروازانين آستاناسيندان اِيوانين آخيرينا قدر مسافه اَلّي قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دروازانين ائچه‌ري طرفئنئن هر يانيندا کشئکچي اوتاقلارينين و بؤلمه دووارلارينين ائچه‌رئيه باخان موشَبّک پنجره‌لري وار ائدي. اِيوانلاردا دا بله ائدي. هر يانين ائچه‌ري طرفئندن پنجره‌لر وار ائدي. هر بؤلمه‌نئن دوواري اوستونده خورما آغاجي تصوئر اولونموشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او آدام منی بايير حيطه گتئردي. باخ، اورادا بايير حيطي اَحاطه‌يه آلان اوتاقلار و داش يول وار ائدي. داش يول بويونجا اوتوز اوتاق وار ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دروازالارين هر ائکي طرفئنده‌کي داش يولون اِني قاپيلارين اوزونلوغو قدر ائدي. بو، آشاغي داش يول ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او آدام حيطئن اِنئني آشاغي دروازادان ائچه‌ري حيطئن دروازاسينا قدر اؤلچدو: شرقده و شئمالدا اولان مسافه يوز قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او آدام بايير حيطئن شئمالا باخان دروازاسينين اوزونلوغونو و اِنئني اؤلچدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بورانين هر ائکي طرفئنده اوچ-اوچ کشئکچي اوتاغي وار ائدي. بؤلمه دووارلاري و اِيوانلاري بئرئنجي دروازانين اؤلچوسونه برابر ائدي: اوزونلوغو اَلّي قول‌آچ، اِني ائيئرمي بش قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پنجره‌لرئن، اِيوانين و خورما آغاجي تصوئرلرئنئن اؤلچوسو شرقه باخان دروازانين اؤلچوسونه برابر ائدي. اورايا يدّي پئلّه‌‌کَنله چيخيرديلار، بونلارين موقابئلئنده اِيوان وار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شرق دروازاسيندا اولدوغو کئمي شئمال دروازاسينا دا باخان بئر ائچه‌ري حيط دروازاسي وار ائدي. او آدام بو ائکي دروازا آراسينداکي مسافه‌ني اؤلچدو: يوز قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او آدام منی جنوبا طرف آپاردي. اورادا جنوبا باخان بئر دروازا گؤردوم. او، دروازانين يان تاختالاريني و اِيواني اؤلچدو: اؤلچولري او بئرئلرئنئن اؤلچولرئنه برابر ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او بئرئلرئنده اولدوغو کئمي، بو دروازا ائله اِيوانين هر طرفئنده ده پنجره‌لر وار ائدي. اِيوانين اوزونلوغو اَلّي قول‌آچ، اِني ائيئرمي بش قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اورايا يدّي پئلّه‌‌کَنله چيخيرديلار. بونلارين موقابئلئنده اِيوان وار ائدي. دروازانين يان تختلري هر ائکي طرفدن بئر خورما آغاجي تصوئري ائله بَزَنمئشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائچه‌ري حيطئن جنوبا باخان بئر دروازاسي وار ائدي. او آدام بو ائچه‌ري دروازادان جنوبا باخان دروازايا قدر اولان مسافه‌ني اؤلچدو: يوز قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او آدام منی جنوب دروازاسيندان ائچه‌ري حيطه آپاردي. جنوب دروازاسيني اؤلچدو: اؤلچولري او بئرئلرئنئن اؤلچولرئنه برابر ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کشئکچي اوتاقلارينين، بؤلمه دووارلارينين و اِيوانين اؤلچولري او بئرئلرئنئن اؤلچولرئنه برابر ائدي. دروازا ائله اِيوانين هر طرفئنده پنجره‌لر وار ائدي. دروازانين اوزونلوغو اَلّي قول‌آچ، اِني ائيئرمي بش قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هر طرفده اِيوانلار وار ائدي کي، اوزونلوغو ائيئرمي بش قول‌آچ، اِني ده بش قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِيواني بايير حيطه باخيردي. دروازانين يان تختلري خورما آغاجي تصوئرلري ائله بَزَنمئشدي. اورايا سکّئز پئلّه‌‌کَنله چيخيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او آدام منی شرقده‌کي ائچه‌ري حيطه آپاردي. اوراداکي دروازاني اؤلچدو. اؤلچوسو او بئرئلرئنئن اؤلچوسونه برابر ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کشئکچي اوتاقلارينين، بؤلمه دووارلارينين و اِيوانينين اؤلچوسو او بئرئلرئنئن اؤلچوسونه برابر ائدي. دروازا ائله اِيوانينين هر طرفئنده پنجره‌لر وار ائدي. دروازانين اوزونلوغو اَلّي قول‌آچ، اِني ائيئرمي بش قول‌آچ ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِيواني بايير حيطه باخيردي. دروازانين يان تاختالاري ائکي طرفدن خورما آغاجي تصوئرلري ائله بَزَنمئشدي. اورايا سکّئز پئلّه‌‌کَنله چيخيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا او آدام منی شئمال دروازاسينين يانينا آپاردي. او، قاپيني اؤلچدو: اؤلچوسو او بئرئلرئنئن اؤلچوسونه برابر ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کشئکچي اوتاقلارينين، بؤلمه دووارلارينين و اِيوانينين اؤلچوسو او بئرئلرئنئن اؤلچوسونه برابر ائدي. دروازانين هر طرفئنده پنجره‌لر وار ائدي. دروازانين اوزونلوغو اَلّي قول‌آچ، اِني ائيئرمي بش قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يان تاختالاري بايير حيطه باخيردي. دروازانين يان تاختالاري هر ائکي طرفدن خورما آغاجي تصوئرلري ائله بَزَنمئشدي. اورايا سکّئز پئلّه‌‌کَنله چيخيرديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائچه‌ري حيطئن دروازالارينداکي اِيوانلارين يانيندا قاپيسي اِيوانا آچيلان بئر اوتاق وار ائدي. يانديرما قوربانلاري بورادا يويولوردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دروازا اِيوانينين هر ائکي طرفئنده ائکي سيرا قوشا مئز وار ائدي. يانديرما قورباني، گوناه قورباني و تقصئر قورباني اولاجاق حيوانلار بو مئزلرئن اوستونده کَسئلئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِيوانين بايير دووارينين يانيندا، شئمال دروازاسينين پئلّه‌کَنلرئنئن هر ائکي طرفئنده ائکي سيرا قوشا مئز ده وار ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه قوربانليق حيوانلاري کَسمک اوچون سکّئز مئز وار ائدي کي، دروازانين هر ائکي طرفئنده دؤرد-دؤرد قويولموشدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يانديرما قوربانلاري اوچون يونولموش داشدان دؤرد مئز وار ائدي. هر مئزئن اوزونلوغو و اِني بئر ياريم قول‌آچ، بويو دا بئر قول‌آچ ائدي. يانديرما قوربانلارينين و باشقا قوربانلارين کَسئلمه‌سئنده ائستئفاده اولونان آلَتلري بونلارين اوستونه قويوردولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دووارلارين هر طرفئنه ماشالار آسيلميشدي: هر بئري بئر اوووج اوزونلوغوندا ائدي. مئزلر تقدئم ادئلَن حيوانين اَتي اوچون نظرده توتولموشدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.43</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائچه‌ري دروازانين بايير حئصّه‌سئنده، ائچه‌ري حيطده نغمه‌چئلر اوچون اوتاقلار وار ائدي. بونلاردان بئري شئمال دروازاسينين يانيندا ائدي و جنوبا باخيردي، او بئري جنوب دروازاسينين يانيندا ائدي و شئمالا باخيردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.44</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او آدام منه ددي: "جنوبا باخان اوتاق معبد اوچون جاوابده اولان کاهئنلره مخصوصدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.45</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شئمالا باخان اوتاق دا قوربانگاه اوچون جاوابده اولان کاهئنلره مخصوصدور. اونلار لاوئنئن نسلئندن اولان و ربّه خئدمت اتمک اوچون اونا ياخينلاشان صادوق اؤولادلاريديرلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.46</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او آدام حيطي اؤلچدو: حيط دؤردبوجاقلي ائدي؛ اوزونلوغو يوز قول‌آچ، اِني ده يوز قول‌آچ ائدي. معبدئن قاباغيندا قوربانگاه وار ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.47</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا او آدام منی معبدئن اِيوانينا آپاريب اِيوانين قاپيسينين يان تاختالاريني اؤلچدو. دروازانين هر ائکي طرفئنده‌کي سوتونلارين اِني بش قول‌آچ ائدي. دروازانين هر ائکي طرفئنئن اِني ده اوچ قول‌آچ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.48</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِيوانين اوزونلوغو ائيئرمي قول‌آچ، اِني اون ائکي قول‌آچ ائدي. اورايا پئلّه‌‌کَنله چيخيرديلار. دروازانين يان تاختالارينين يانيندا ائکي سوتون وار ائدي: بئري بو طرفئنده، او بئري ده او طرفئنده ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.49</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-39.html>&larr;</a>&nbsp;&nbsp;<font class=titleType><b>Ezekiel 40/48 </b></font>&nbsp;&nbsp;<a href=Simple-Ezekiel-41.html>&rarr;</a>
</td></tr></table>


</body></html>
