<html><head><title>
Ezekiel 46/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-45.html>&larr;</a>&nbsp;&nbsp;<font class=titleType><b>Ezekiel 46/48 </b></font>&nbsp;&nbsp;<a href=Simple-Ezekiel-47.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «ائچه‌ري حيطئن شرقه باخان دروازاسي آلتي ائش گونو باغلي قالمالي‌‌دير، لاکئن سَبّت گونو و تزه آي مراسئمي گونلري آچيق اولمالي‌دير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رهبر باييردان، دروازا اِيواني يولوندان ائچه‌ري گئرئب دروازانين يان تاختاسينين يانيندا دورسون. کاهئنلر اونون يانديرما قوربانيني و باريش قوربانلاريني تقدئم اتسئنلر. رهبر دروازا آستاناسيندا عئبادت اتسئن، سونرا باييرا چيخسين، آمّا دروازا آخشاما قدر آچيق قالسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سَبّت گونلري و تزه آي مراسئمي گونلري اؤلکه خالقي بو دروازانين گئرئشئنده ربّئن قاباغيندا عئبادت اتسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رهبرئن سَبّت گونو ربّه يانديرما قورباني اولاراق تقدئم اده‌جيي گرک آلتي قوصورسوز قوزو و بئر قوچ اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوچ اوچون ورئله‌جک تاخيل تقدئمي بئر اِفا اولسون، لاکئن قوزولار اوچون ائسته‌دئيي قدر تاخيل تقدئمي وره بئلر. هر اِفا تاخيل اوچون بئر هئن زيتون ياغي ورسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تزه آي مراسئمي گونو قوصورسوز بئر گاميش، آلتي قوزو و بئر قوچ قوربان گتئرسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گاميش و قوچ اوچون تاخيل تقدئمي اولاراق هَره‌سئنه بئر اِفا تاخيل تأمئن اتسئن. قوزولار اوچون ائسته‌دئيي قدر تاخيل تأمئن اده بئلر. هر اِفا تاخيل اوچون بئر هئن زيتون ياغي تأمئن اتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رهبر ائچه‌ري گئره‌جيي زامان دروازا ايوانيندان گئرسئن، همئن يوللا دا باييرا چيخسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤلکه خالقي بايراملاردا، ربّئن حوضورونا گلدئيي زامان، شئمال دروازاسيندان عئبادت اوچون گئرن آدام، گرک جنوب دروازاسيندان چيخسين، جنوب دروازاسيندان گئرن آدام دا گرک شئمال دروازاسيندان چيخسين. هچ کس گئردئيي دروازادان چيخماسين، هر کس گئردئيي دروازانين موقابئلئنده‌کي دروازادان چيخسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رهبر خالقين آراسيندا اولسون، خالقلا بئرلئکده گئرسئن، خالقلا بئرلئکده چيخسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بايراملاردا و موقدّس گونلرده گاميش و قوچ اوچون تاخيل تقدئمي اولاراق هَره‌سئنه بئر اِفا تاخيل ورسئن. لاکئن قوزولار اوچون ائسته‌دئيي قدر تاخيل تأمئن اده بئلر. هر اِفا تاخيل اوچون بئر هئن زيتون ياغي ورسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رهبر ربّه اؤز گؤيلو ائله اولاراق وردئيي يانديرما قورباني و يا باريش قوربانلاري تقدئم اده‌جيي زامان، شرقه باخان دروازا اونون اوزونه آچيلسين. يانديرما قورباني و يا باريش قوربانلاريني سَبّت گونو قوربان گتئردئيي کئمي تأمئن اتسئن، سونرا باييرا چيخسين. او چيخديقدان سونرا دروازا باغلانسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر گون سحرلر يانديرما قورباني اولاراق ربّه بئر ياشيندا قوصورسوز بئر قوزو تأمئن ات.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونونلا ياناشي، هر سحر تاخيل تقدئمي اولاراق اِفانين آلتيدا بئري قدر تاخيل و نارين اونو ائسلاتماق اوچون بئر هئنئن اوچده بئرئ قدر زيتون ياغي تأمئن ات. بو تاخيل تقدئمئنئن ربّه ورئلمه‌سي دائمي بئر قايدا اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه هر سحر دائمي يانديرما قورباني اولاراق قوزو، تاخيل تقدئمي و زيتون ياغي تأمئن اتسئنلر.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پروردئگار رب بله ديئر: «اگر رهبر اوغوللاريندان بئرئنه اؤز مولکوندن پاي ورسه، اؤز ائرثي کئمي نسلئنه ده کچسئن، ائرث اولاراق بو پاي اونلارين مولکو اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اگر رهبر اؤز مولکوندن قوللوقچولاريندان بئرئنه پاي ورسه، بو پاي آزادليق ائلئنه قدر قوللوقچونونکو اولسون، آمّا سونرا رهبره قايتاريلسين. لاکئن رهبرئن ائرثي اوغوللارينا کِچه بئلر و اونلارين اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رهبر خالقي مولکوندن قوواراق ائرثئندن محروم اتمه‌مه‌لي‌دئر. او، اوغوللارينا فقط اؤز مولکوندن ائرث وره بئلر، اونا گؤره کي، خالقيمدان اولان هچ کس مولکونو ترک ادئب کنارا گتمه‌سئن.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا او آدام منی دروازانين يانينداکي گئرئشدن شئمالا باخان، کاهئنلره مخصوص موقدّس اوتاقلارا گتئردي و منه قرب طرفئن لاپ داليندا اولان بئر يِر گؤرستدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منه ددي: "بورا او يِردئر کي، کاهئنلر تقصئر قورباني ائله گوناه قوربانينين اَتئني اورادا قايناداجاقلار و تاخيل تقدئمئني پئشئره‌جکلر. اونا گؤره کي بونلاري بايير حيطه چيخارديب موقدّسلئکلرئني خالقا کچئرتمه‌سئنلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا او آدام منی بايير حيطه چيخارديب حيطئن دؤرد کونجوندن کچئرتدي. گؤردوم کي، حيطئن هر کونجونده کئچئک بئر حيط وار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حيطئن دؤرد کونجونده اولان بو باغلي حيطلرئن هر بئرئنئن اوزونلوغو قيرخ، اِني ده اوتوز قول‌آچ ائدي. کونجلرده‌کي حيطلر هَمن بويدا ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دؤرد حيطئن هر بئرئنئن اطرافيندا داش دووار وار ائدي. دووارين دئبئنده يمک پئشئرمک اوچون يِرلر دوزه‌لدئلمئشدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او آدام منه ددي: "بونلار مطبخدئر. معبد خئدمتچئلري خالقين قوربانليق اَتلرئني بورادا قايناداجاقلار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-45.html>&larr;</a>&nbsp;&nbsp;<font class=titleType><b>Ezekiel 46/48 </b></font>&nbsp;&nbsp;<a href=Simple-Ezekiel-47.html>&rarr;</a>
</td></tr></table>


</body></html>
