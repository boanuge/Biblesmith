<html><head><title>
Ezra 1/10 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Ezra 1/10 </b></font>&nbsp;&nbsp;<a href=Simple-Ezra-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب فارس پادشاهي کوروشون حؤکمدارليغينين بئرئنجي ائلئنده، اونو قالديردي کي، ربّئن اِرِميا‌نين دئلي ائله ددئيي سؤزو يرئنه يتئرسئن. اونا گؤره کوروش پادشاهليغينين بوتون اراضئسئنده يازيلي و شئفاهي اعلان اتدي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"فارس پادشاهي کوروش بله ديئر: «گؤيلرئن تاريسي رب دونيانين بوتون پادشاهليقلاريني منه ورئب و منی تعيئن ادئب کي، يهودانين اورشلئم شهرئنده، اونا بئر معبد تئکئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آرانيزدا اونون خالقينا عاييد اولان هر کسه قوي تاريسي يار اولسون! قوي اونلار يهوداداکي اورشلئم شهرئنه گتسئنلر و ائسرايئلئن تاريسي ربّئن معبدئني تزه‌دن تئکسئنلر. تاري اودور کي، اورشلئمده‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>صاغ قالان ائسرايئللی‌لر هانسي يرده ياشاييرلار، قوي اورانين ساکئنلري اورشلئمده‌کي تاري معبدئنه وره‌جکلري اؤز گؤيلو ائله ائعانه‌لردن آيري، قيزيل- گوموش، اشيا و حيوانلار ورسئنلر و بو آداملارا کؤمک اتسئنلر.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا و بِنيامئن قبئله‌لرئنئن نسئل باشچيلاري، کاهئنلرله لاوئلی‌لر، اِلَجه ده تارينين تشوئق اتدئيي بوتون آداملار حاضيرلاشديلار کي، ربّئن اورشلئمده‌کي معبدئني تئکمک اوچون يولا دوشسونلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آرالاريندا ياشاديقلاري يِرلي اهالئنئن هاميسي اؤز گؤيلو ائله وردئکلري ائعانه‌لردن آيري، قيزيللا، گوموش قابلارلا، اشيالارلا، مال-حيوانلارلا و باهالي شيلرله اونلارا کؤمک اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کوروش پادشاه او اشيالاري دا چيخارتدي کي، نَبوکَدنِصّر ربّئن اورشلئمده‌کي معبدئندن گؤتوروب، اؤز آللاهلارينين معبدئنه قويموشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فارس پادشاهي کوروش اونلاري خزئنه‌دار مئترِداتين اَلي ائله اورادان چيخارديب، هاميسيني سايدي و يهودانين حؤکمداري شِشبَصّره وردی.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين سايي بو ائدي: اوتوز قيزيل لَيَن، مئن گوموش لَيَن، ائيئرمي دوقّوز کاسا،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوتوز قيزيل کاسا، بئربئرئنه اوخشايان دؤرد يوز اون گوموش کاسا و مئن عدد ده آيري قابلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قيزيل و گوموش قابلارين هاميسي بش مئن دؤرد يوز عدد ائدي. شِشبَصّر بوتون بونلاري بابئل اسئرلئيئندن اورشلئمه قايتاريلانلارلا بئرلئکده گتئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Ezra 1/10 </b></font>&nbsp;&nbsp;<a href=Simple-Ezra-2.html>&rarr;</a>
</td></tr></table>


</body></html>
