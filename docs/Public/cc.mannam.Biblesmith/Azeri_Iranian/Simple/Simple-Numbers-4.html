<html><head><title>
Numbers 4/36 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-3.html>&larr;</a>&nbsp;&nbsp;<font class=titleType><b>Numbers 4/36 </b></font>&nbsp;&nbsp;<a href=Simple-Numbers-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا رب موسا هارونلا دانيشيب اونلارا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"لاوئلی‌لر آراسيندان قوحات اؤولادلارينا منصوب آتالارينين اِو اَهلي و نسئل‌لري سئياهييا آلين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حوضور چاديريندا خئدمت اتمه‌يه گلن اوتوز ياشيندان اَلّي ياشينا قدر کئشئلرئن هاميسيني حسابلايين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوحاتلي‌لارين حوضور چاديريندا لاپ موقدّس اشيالار حاقّيندا خئدمتي بودور:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دوشَرگه يولا دوشَنده هارونلا اوغوللاري ائچَري گئرسئنلر، آراکَسمه پرده‌سئني اِندئرئب، اونونلا شهادت سانديغيني اؤرتسونلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونون اوستونه سو ائتي دَرئسئندن اؤرتوک چکئب، اوستونه بوسبوتون لاجورد کتان سَرسئنلر و اونون دئرَکلرئني يرئنه قويسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تقدئس چؤره‌يئن مئزي اوستونه لاجورد کتان سَرئب، کتانين اوستونه نئمچه‌لري، قابلاري، لَيَنلري و مايع تقدئمي تؤکمَک اوچون پئياله‌لري قوياجاقلار. دائمي چؤرک اونون اوستونده قالمالي‌دير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين اوستونه قيرميزي بئر کتان سَرئب، سو ائتي دَرئسئندن بئر اؤرتوک چکسئنلر و اونون دئرَکلرئني يرئنه قويسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاجورد کتان گؤتوروب، ائشيق ورن چيراقداني، چيراقلاريني، پئلته ماشالاريني، سئنئلرئني و چيراقدان خئدمتئنه ائشله‌دئلَن بوتون ياغ قابلاريني اؤرتسونلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چيراقداني و اونون بوتون آوادانليغيني سو ائتي دَرئسئندن بئر اؤرتوکله ساري‌ييب، خَره‌يه قويسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قيزيل قوربانگاهين اوستونه لاجورد کتان سَرئب، اونو سو ائتي دَرئسئندن بئر اؤرتوکله اؤرتسونلر و دئرَکلرئني تاخسينلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>موقدّس مکاندا عئبادت زاماني ائشله‌دئلَن بوتون اشيالاري گؤتوروب لاجورد کتانلا ساريسينلار و سو ائتي دَرئسئندن بئر اؤرتوکله اؤرتوب، خَره‌يه قويسونلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا قوربانگاهدان ياغ و کولو تمئزله‌يئب، اوستونه ارغواني کتان چکسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عئبادت زاماني ائشله‌دئلَن بوتون اشيالاريني دا اونونلا قويسونلار: خَکَندازلاريني، چَنگل‌لري، کورَکلري، لَيَنچه‌لري، قوربانگاهين بوتون آوادانليغيني. سونرا بونلارين اوستونو سو ائتي دَرئسئندن بئر اؤرتوکله اؤرتوب، دئرَ‌کلرئني تاخسينلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دوشَرگه يولا دوشَنده، هارونلا اوغوللاري موقدّس اشيالاري و موقدّس مکانين بوتون آوادانليغينين اؤرتمه‌يئني قورتاراندان سونرا، قوحاتلي‌لار اونو داشيماغا گلسئنلر. بلجه موقدّس شيلره توخونماييب اؤلمَزلر. حوضور چاديريندا اولان بو شيلري گرک قوحاتلي‌لار داشيسينلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کاهئن هارون اوغلو اِلعازارين ائشي چيراق اوچون ياغا، عطئرلي بوخورا، دائمي تاخيل تقدئمي و مسح ياغينا نظارت اتمکدئر. او بوتون خيمه و ائچئنده اولان هر شيه، موقدّس مکانلا آوادانليغينا نظارت اده‌جکدئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب موسا و هارونلا دا‌نيشيب اونلارا ددي:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"قويمايين کي، لاوئلی‌لر آراسيندان قوحاتلي‌لارين عايئله‌لرئنئن قبئله‌سي يوخ اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آنجاق بونو اونا گؤره ات کي، لاپ موقدّس شيلره ياخينلاشديقلاري دئري قاليب اؤلمه‌سئنلر؛ هارونلا اوغوللاري ائچَري گئرئب، اونلارين هَره‌سئني اؤز ائشئنئن اوستونه و اؤز يوکونون باشينا قويسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن قوحاتلي‌لار بئر آن بِله، ائچَري گئرئب، موقدّس اشيالارا باخماياجاقلار، يوخسا اؤلرلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا رب موسا ائله دانيشيب اونا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"گِرشونلولاري دا منصوب اولدوقلاري آتالارينين اِو اَهلئنه گؤره سئياهييا آل.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلاردان اوتوز ياشيندان اَلّي ياشينا قدر اولانلاري سئياهييا آل؛ بوتون اونلاري کي، حوضور چادرينا خئدمت اوچون گئرئب، اونون ائشلرئني گؤرورلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائش گؤرمَک و يوک داشيماق خوصوصوندا گِرشون نسئل‌لرئنئن وظئفه‌سي بودور:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>خيمه‌نئن پرده‌لرئني، حوضور چاديري ائله اونون اؤرتويونو، اوستونده‌کي سو ائتي دَرئسئندن اولان اؤرتويو، حوضور چاديرينين گئرئشئنده اولان آراکَسمه‌ني،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حيطئن پرده‌لرئني، خيمه و قوربانگاهين اطرافينداکي حيطئن دروازاسينين آراکَسمه‌سي ائله ائپلرئني، و اونلارين عئبادت اوچون ائشله‌نَن بوتون اشيالاريني داشيسينلار؛ بو شيلرله گؤروله‌جک بوتون ائشلري گِرشونلولار گؤرسونلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گِرشونلولارين بوتون خئدمتي، ائستر يوک داشيماق، ائستر آيري ائش گؤرمک، گرک هارونلا اوغوللارينين امري ائله گؤرولسون. گِرشونلولارين بوتون يوکلرئني سن گرک اونلارا تعيئن اده‌سن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حوضور چاديريندا گِرشون نسئل‌لرئنئن عايئله‌لرئنئن خئدمتي بودور. اونلارين وظئفه‌لري کاهئن هارون اوغلو ائتامارين نظارتي آلتيندا اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مِرارئلی‌لري منصوب اولدوقلاري آتالارينين اِو اَهلئنه گؤره سئياهييا آل.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوتوز ياشيندان اَلّي ياشينا قدر حوضور چاديرينين ائشئني گؤرمک اوچون گلنلرئن هاميسيني سئياهييا آل.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حوضور چاديريندا خئدمت اِدَرکَن اونلارين وظئفه‌سي بودور: خيمه‌نئن چَرچئوه‌لرئني، دئرَکلرئني، سوتونلاريني، آلتليقلاريني</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چاديرين اطرافينداکي حيطئن سوتونلاري ائله آلتليقلاريني، ميخلاريني، ائپلرئني، بوتون آوادانليغيني و ائشلَتدئکلري هر شيي داشيماق. هر کسي آدباآد تعيئن ات کي، اشيالاري داشيسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حوضور چاديريندا مِراري نسئل‌لرئنئن وظئفه‌سي بودور. اونلار کاهئن هارون اوغلو ائتامارين نظارتي آلتيندا خئدمت اده‌جکلر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه موسا، هارون، و جاماعات باشچيلاري، قوحاتليلاردان عايئله‌لره و نسئل‌لره گؤره،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوتوز ياشيندان اَلّي ياشينا قدر، حوضور چاديرينا خئدمت ادئب ائش گؤرمَک اوچون گلن کئشئلرئن هاميسيني سئياهييا آلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>عايئله‌لرئنه گؤره سايديقلاري کئشئلر ۲۷۵۰ نفر ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حوضور چاديريندا خئدمت ادن قوحات نسئل‌لرئنئن عايئله‌لرئنه منصوب ساييلان کئشئلرئن جَمي بو ائدي کي، ربّئن موسايا وردئيي امره گؤره موسا ائله هارون اونلاري سئياهييا آلديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گِرشونلولاردان عايئله‌لرئنه و نسئللرئنه گؤره،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوتوز ياشيندان اَلّي ياشينا قدر، حوضور چاديريندا خئدمت ادئب ائش گؤرمک اوچون گلن کئشئلرئن هاميسي سئياهييا آليندي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آتالارينين اِو اَهلئنه گؤره سايديقلاري کئشئلر ۲۶۳۰ نفر ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گِرشون نسلئندن سئياهييا آلينان، حوضور چاديريندا خئدمت ادن کئشئلرئن جَمي بو ائدي کي، ربّئن امرئنه گؤره موسا ائله هارون اونلاري سئياهييا آلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مِراري اؤولادلاريندان آتالارينين اِو اَهلئنه گؤره</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوتوز ياشيندان اَلّي ياشينا قدر، حوضور چاديريندا خئدمت ادئب ائش گؤرمَک اوچون گلن کئشئلرئن هاميسي سئياهييا آليندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.43</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عايئله‌لرئنه گؤره سايديقلاري کئشئلر ۳۲۰۰ نفر ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.44</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حوضور چاديريندا خئدمت ادن مِراري عايئله‌لرئنه منصوب ساييلان کئشئلرئن جَمي بو ائدي کي، ربّئن موسايا امر اتدئيي کئمي، موسا ائله هارون اونلاري سئياهييا آلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.45</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا ائله هارون و ائسرايئل رهبرلري، آتالارينين اِو اَهلئنه گؤره لاوئلی‌لري،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.46</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوتوز ياشيندان اَلّي ياشينا قدر، حوضور چاديريندا خئدمت اتمک و يوک داشيماق اوچون گلن کئشئلرئن هاميسيني سئياهييا آلديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.47</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سايديقلاري کئشئلر ۸۵۸۰ نفر ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.48</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّئن امرئنه گؤره هر بئري اده‌جَيي خئدمته و داشيياجاغي يوکه گؤره موسانين نظارتي ائله سئياهييا آلينديلار؛ بونلار موسانين ساييلان کئشئلري ائدئلر، نجه کي، رب موسايا امراتمئشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.49</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-3.html>&larr;</a>&nbsp;&nbsp;<font class=titleType><b>Numbers 4/36 </b></font>&nbsp;&nbsp;<a href=Simple-Numbers-5.html>&rarr;</a>
</td></tr></table>


</body></html>
