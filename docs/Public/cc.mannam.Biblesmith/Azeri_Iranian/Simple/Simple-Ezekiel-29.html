<html><head><title>
Ezekiel 29/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-28.html>&larr;</a>&nbsp;&nbsp;<font class=titleType><b>Ezekiel 29/48 </b></font>&nbsp;&nbsp;<a href=Simple-Ezekiel-30.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اسئرلئيئمئزئن اونونجو ائلئنده، اونونجو آيين اون‌ائکئنجي گونو منه ربّئن سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، اوزونو مئصئر پادشاهي فئرعونا طرف چِوئر، اونون و بوتون مئصئرئن ضئدّئنه نبئلئک ادئب دِه کي،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «ای اؤز چايلاري ائچئنده ياتان بؤيوک اَژداها مئصئر پادشاهي فئرعون، باخ، من سنئن ضئدّئنه‌يَم. او ديئب: ‹نئل چايي منئمدئر، اونو اؤزوم اوچون ياراتميشام.›</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سنئن چَنه‌نه قارماق کچئرده‌جيم، چايلارينداکي باليقلاري سنئن پولجوقلارينا ياپيشديراجاغام. سني چايلارينين ائچئندن چيخارداجاغام، چايلارينين بوتون باليقلاري سنئن پولچوقلارينا ياپيشاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سني ده، چايلارينداکي بوتون باليقلاري دا صحرايا آتاجاغام. چؤل‌لره دوشه‌جکسن؛ ييغيليب توپلانيلماياجاقسان. سني يِم کئمي يِرئن وحشي حيوانلارينا، گؤيده‌کي قوشلارا وره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت مئصئرده ياشايان هر کس بئله‌جک کي، رب منم. چونکي سن ائسرايئل خالقي اوچون قاميشدان اولان بئر دَيَنَک اولدون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سندن ياپيشديقلاري زامان قيريليب اونلارين چئيئنلرئني ياردين؛ سنه سؤيکَندئکلري زامان قوپوب اونلارين بِل‌لرئني بورخوتدون.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «باخ، من سنئن اوستونه قيلينج گتئره‌جيم، ائنساني دا، حيواني دا اوستوندن سئلئب محو اده‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئر اؤلکه‌سي کئمسه‌سئز قالاجاق و خاراباليغا چِورئله‌جک. او واخت بئله‌جکلر کي، رب منم. چونکي سن ددئن: ‹نئل چايي منئمدئر، اونو من ياراتديم.›</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده باخ، من سنئن و چايلارينين ضئدّئنه‌يَم. مئصئر تورپاغيني مئگدولدان سِوِنه، کوش سرحدئنه قدر کئمسه‌سئز قوياجاغام و خاراباليغا چِوئره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائچئندن ائنسان آياغي دا، حيوان آياغي دا کِچميه‌جک، اورادا قيرخ ائل آدام ياشاماياجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئصئري خارابا قالان اؤلکه‌لر آراسيندا خاراباليغا چِوئره‌جيم. شهرلري وئران اولموش شهرلر آراسيندا قيرخ ائل کئمسه‌سئز قالاجاق. مئصئرلی‌لري مئلّتلر آراسينا ياياجاغام، اؤلکه‌لر آراسينا سَپه‌لَيه‌جيم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «قيرخ ائلدن سونرا مئصئرلی‌لري سَپه‌لَندئکلري خالقلارين آراسيندان بئر يِره ييغاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اسئر اولونان مئصئرلی‌لري پَتروس تورپاغينا يعني اؤز وطنلرئنه گری قايتاراجاغام. اونلار اورادا ضعئف بئر مملکت اولاجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار مملکتلرئن لاپ گوجسوزو اولاجاقلار، بئر داها مئلّتلرئن اوستونده آغاليق اتميه‌جکلر. اونلاري اِله کئچئک اده‌جيم کي، بئر داها مئلّتلره حؤکمران اولماسينلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئر بئر داها ائسرايئل خالقينين بِل باغلاديغي يِر اولماياجاق. مئصئرلی‌لر اونلارا مئصئره اوز گتئرمکله گوناه اتدئکلرئني خاطيرلاداجاقلار. ائسرايئللی‌لر اوندا بئله‌جکلر کي، پروردئگار رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اسئرلئيئمئزئن ائيئرمي يدّئنجی ائلئنده، بئرئنجي آيين بئرئنجي گونو منه ربّئن سؤزو نازئل اولدو:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"ای بشر اوغلو، بابئل پادشاهي نِبوکَدنِصّر صورلا موحارئبه‌ده اؤز اوردوسونا چوخ زحمت وردی. عسگرلرئن ساچي تؤکولدو، آغير يوک داشيماقدان چئيئنلرئنئن دَرئسي آچيلدي. لاکئن نه او نه ده قوشونو صوردان بئر شي آلا بئلدئلر کي، اونون ضئدّئنه موحارئبه‌ده چکدئيي زحمتئن عوضي اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «باخ، من مئصئر اؤلکه‌سئني بابئل پادشاهي نِبوکَدنِصّره وره‌جيم؛ او، ثروتئني آپاريب اؤلکه‌ني قارت و تالان اده‌جک. قوشونونون اوجرتي بو اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چکدئيي زحمتئن عوضئنده مئصئر اؤلکه‌سئني اونا ورمئشم، چونکي او دا، قوشونو دا بو ائشي منئم اوچون اتدي.» پروردئگار رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«او گون ائسرايئل نسلئنئن گوجونو اؤزونه قايتاراجاغام. اونلارين آراسيندا سنئن دئلئني آچاجاغام. او واخت بئله‌جکلر کي، رب منم.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-28.html>&larr;</a>&nbsp;&nbsp;<font class=titleType><b>Ezekiel 29/48 </b></font>&nbsp;&nbsp;<a href=Simple-Ezekiel-30.html>&rarr;</a>
</td></tr></table>


</body></html>
