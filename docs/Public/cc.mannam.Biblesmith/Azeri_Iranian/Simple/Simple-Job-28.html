<html><head><title>
Job 28/42 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-27.html>&larr;</a>&nbsp;&nbsp;<font class=titleType><b>Job 28/42 </b></font>&nbsp;&nbsp;<a href=Simple-Job-29.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يقئن کي، گوموشون معدني وار، قيزيلين دا تصفئيه اتدئکلري يري.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دمئر تورپاقدان آلينير، مئس ده قايادان اَرئدئلئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائنسان قارانليغا نهايت قويور. قارانليقدا، ظولمتده قاياني آخير حدّئنه قدر قازيب آختارير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آداملارين ساکئن اولدوغو يردن اوزاق بئر دلئک آچير؛ ائنسان آياغي دَيمه‌يَن يرلرده. فاني ائنساندان اوزاقدا ساللانيب يِللَنه-يِللَنه قالير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ير کي، اوندان چؤرک چيخير، دئبي اود کئمي آلت اوست اولور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قايالاريندان لاجورد داشي چيخير، و اوندا قيزيل توزو وار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اورانين يولونو شئکار قوشو دا بئلمئر، شاهئنئن گؤزو ده اوراني گؤرمه‌يئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مغرور وحشي حيوانلار اورايا آياق قويماييبلار، ييرتيجي آصلانلار دا اورادان کچمه‌يئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آدام اَلئني چاخماق داشينا اوزادير؛ داغلاري بونؤوره‌سئندن آلت-اوست ادئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قايالار ائچئندن تونل‌لر ياريب آچير، گؤزو هر جور قئيمتلي شيي گؤرور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چايلارين آخينتيسينا سدّ چکئر؛ گئزلئني آشکارا چيخاردير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا حئکمتي هارادان تاپماق اولار؟ آنلاغين يري هارادادير؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائنسان اونون دَيَرئني بئلمئر، دئرئلر دئياريندا دا اونا راست گلمئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>درئنلئکلر ديئر: «مَنده يوخدور.» دهنز ديئر: «مَنده ديئل.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونون عوضئنده خالئص قيزيل ورئله بئلمز، قئيمتي گوموشله اؤلچولمَز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونو اوفئر قيزيلي ائله قئيمتلَندئرمک اولماز، اونو دَيَرلي دامارلي عقئقله، لاجورد داشي ائله دَيَرلَندئرمک اولماز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه قيزيل اونا تاي اولار، نه ده گؤزل جام، خالئص قيزيل قابلار دا اونا عوض اولا بئلمز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يانيندا مرجانين، بولّورون آدي چکئلمَز؛ حئکمتئن دَيَري مئروارئدن ده اوستوندور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کوشون توپازي اونون تايي ديئل، اونون دَيَري خالئص قيزيللا اؤلچولمَز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بس حئکمت هارادان گلئر؟ آنلاغين يري هارادادير؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه بوتون دئرئلرئن گؤزلرئندن گئزلي، گؤيون قوشلاريندان اؤرتولودور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هلاکت يري ائله اؤلوم بله ديئر: قولاقلاريميز آنجاق سوراغيني اشئدئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونون يولونو تاري آنلايير؛ يِرئني آنجاق او بئلئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي يرئن او بئري اوجلارينا قدر باخير، و گؤيلرئن آلتينداکي هر شيي گؤرور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يِله گوجونو تعيئن ادنده، سولاري اؤلچَنده،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ياغيشا قانون قوياندا، و ائلديريما يول آچاندا؛</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حئکمته باخيب قئيمت قويدو؛ اونو برقرار ادئب، هم ده آراشديردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائنسانا ددی: باخ، ربدن قورخماق حئکمتدئر، پئسلئکدن چکئلمک آنلاق‌دير!"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Job-27.html>&larr;</a>&nbsp;&nbsp;<font class=titleType><b>Job 28/42 </b></font>&nbsp;&nbsp;<a href=Simple-Job-29.html>&rarr;</a>
</td></tr></table>


</body></html>
