<html><head><title>
Numbers 6/36 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-5.html>&larr;</a>&nbsp;&nbsp;<font class=titleType><b>Numbers 6/36 </b></font>&nbsp;&nbsp;<a href=Simple-Numbers-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب گئنه موسا ائله دانيشيب اونا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائسرايئل اؤولادلارينا دانيش و اونلارا دِه: «بئر کئشي و يا بئر آرواد مخصوص بئر نذر، نذئرئلئک وعده‌سي ادئب اؤزونو ربّه وقف اتسه،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گرک شراب و کفلندئرن ائچکئدن چکئنسئن. حتّا شراب سئرکه‌سي ده، کفلندئرن ائچکئدن حاضيرلانميش سئرکه ده، اوزوم سويو دا ائچمه‌سئن؛ نه اوزوم، نه ده کئشمئش يسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نذئري اولدوغو مودّتده توخومدان قابيغا قدر مِينه‌دن آلينميش هچ بئر شي يمه‌سئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نذئري اولدوغو بوتون مودّتده باشينا اولگوج دَيمه‌سئن. اؤزونو ربّه وقف اتدئيي مودّت قورتارانا قدر موقدّس اولسون؛ ساچيني اوزاتسين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤزونو ربّه وقف اتدئيي بوتون گونلرده مِيئته ياخينلاشماسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آتاسي و آناسي، قارداشي و باجيسي اؤلسه، اونلارا گؤره اؤزونو نجئس اتمه‌سئن؛ چونکي اؤزونو تارييا وقف اتدئيي اونون باشيندادير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نذئري اولدوغو بوتون مودّتده او، ربّه وقف ادئلئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا اگر يانيندا بئر آدام بئردن-بئره قَفلَتَن اؤلسه و نذئرئنئن ساچيني نجئس اِتسه، اوندا تمئز اولدوغو گون باشيني قيرخديرسين؛ اونو يدّئنجی گون قيرخديرسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سکّئزئنجي گون حوضور چاديرينين گئرئشئنده کاهئنه ائکي قومري قوشو و يا ائکي گؤيرچئن گتئرسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاهئن بئرئني گوناه قورباني و او بئرئني يانديرما قورباني تقدئم اتسئن کي، مِيئت اوچون باتديغي گوناهي کفّاره اولسون. همئن گون تزه‌دن باشيني تقدئس اتسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نذئره کئمي گونلرئني ربّه وقف اتسئن و تقصئر قورباني اولاراق بئر-ائلّئک اِرکَک قوزو گتئرسئن. آمّا اَوّلکي گونلر ساييلماياجاق، چونکي نذئرئلئيي نجئسلَنمئشدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نذئره‌يه عاييد اولان قانون بودور: اؤزونو وقف اتدئيي مودّت قورتاراندا، قورباني حوضور چاديرينين گئرئشئنه گتئرسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اورادا ربّه بو قوربانلاري تقدئم اتسئن: يانديرما قورباني اولاراق بئر-ائلّئک عيبسئز بئر اِرکَک قوزو، گوناه قورباني اولان بئر-ائلّئک عيبسئز بئر دئشي قوزو، باريش قورباني اولان عيبسئز بئر قوچ،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر سبد ماياسيز چؤرک، نارين اوندان ياغلا قاتيلميش ماياسيز فطئرلردن و اوستونه ياغ سورتولموش ماياسيز کولچه‌لردن تاخيل تقدئملري و مايع تقدئملري.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کاهئن ربّئن حوضوروندا اونلاري تقدئم اتسئن و اونون گوناه قوربانيني و يانديرما قوربانيني گتئرسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ماياسيز فطئر سبدي ائله بئر قوچو دا ربّه باريش قورباني کئمي تقدئم اتسئن؛ کاهئن اونون تاخيل تقدئمي ائله مايع تقدئمئني ده تقدئم اتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا نذئره اولان، حوضور چاديرينين گئرئشئنده، اؤز وقف اتدئيي ساچيني قيرخسين، سونرا ساچيني گؤتوروب باريش قوربانينين آلتينداکي اودا قويسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نذئره اولان، وقف اتدئيي ساچيني قيرخديقدان سونرا، کاهئن قوچون پئشمئش بئر قولونو، سبددن گؤتوردويو ماياسيز بئر فطئر و ماياسيز بئر کولچه ائله نذئره‌نئن اَللرئنه قويسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا يِللَتمه تقدئمي کئمي اونلاري ربّئن حوضوروندا يِللَتسئن. اونلار يِلله‌دئلَن دؤش اَتي و قالديريلان بودلا بئرلئکده موقدّسدئر، کاهئنه مخصوصدور. اوندان سونرا نذئره شراب ائچه بئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤزونو وقف اتدئيئنه گؤره ربّه تقدئمئني و بونا علاوه اولاراق وره بئله‌جَيي آيري شيلري نذر ادن نذئره‌يه مربوط اولان قانون بودور. نذئره‌لئک قانونا گؤره نذئره نه نذر اتمئشسه، اونو ائجرا اتمه‌لي‌دئر.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا رب موسايا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"هارون و اوغوللاري ائله دانيشيب اونلارا دِه: ائسرايئل اؤولادلارينا بله برکت ورئن. اونلارا بله ديئن:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«رب سئزه برکت ورئب، سئزي قوروسون؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب اؤز نورلو اوزونو سئزه ساچسين. سئزه عئنايت گؤرسدسئن؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب اوزونو سئزه طرف چِوئرسئن، سئزه باريش ورسئن.‎»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه کاهئنلر منئم آديملا ائسرايئل اؤولادلارينا برکت ورسئنلر، من ده اونلارا برکت وره‌جيم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-5.html>&larr;</a>&nbsp;&nbsp;<font class=titleType><b>Numbers 6/36 </b></font>&nbsp;&nbsp;<a href=Simple-Numbers-7.html>&rarr;</a>
</td></tr></table>


</body></html>
