<html><head><title>
1Samuel 6/31 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-5.html>&larr;</a>&nbsp;&nbsp;<font class=titleType><b>1Samuel 6/31 </b></font>&nbsp;&nbsp;<a href=Simple-1Samuel-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن سانديغي فئلئسطلی‌لرئن دئياريندا يدّي آي قالدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لر کاهئنلرله فالچيلاري چاغيريب ددئلر: "بو ربّئن سانديغيني نه اِدَک؟ بئزه ديئن اونو اؤز يرئنه نجه گری گؤنده‌رک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار ددئلر: "اگر ائسرايئل تاريسينين سانديغيني گری گؤندرمک ائسته‌يئرسئنئز، اونو بوش گؤندرمه‌يئن. اونو حتمن بئر تقصئر تقدئمي‌ائله گؤندرئن. او زامان صاغالارسينيز و او سئزدن نه اوچون اَل چکمه‌دئيئني بئلدئرر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>فئلئسطلی‌لر سوروشدولار: "اونا گؤندره‌جيئمئز تقصئر تقدئمي نه اولمالي‌دير؟» کاهئنلر و فالچيلار بله جاواب وردئلر: "فئلئسطلی‌لرئن آغالارينين سايينا گؤره بش قيزيل شئش صورتي ائله بش قيزيل سئچان صورتي دوزَلدئب گؤندرئن. چونکي هَمن بلا هم سئزئن، هم ده آغالارينيزين اوستونده‌دئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونا گؤره ده هم شئشلرئنئزئن، هم ده اؤلکه‌نئزي داغيدان سئچان صورتلرئني يارادين و ائسرايئلئن تاريسينا عئزّت ورئن. بلکه او سئزئن، آللاهلارينيزين و تورپاغينيزين اوستونده اَلئني يونگوللَشدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه اوچون سئز ده مئصئرلی‌لرله فئرعون کئمي اوره‌يئنئزي عئنادکار ادئرسئنئز؟ تاري اونلارلا شئدّتلي رفتار ادنده، مگر ائسرايئللی‌لري آزاد بوراخماديلار؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائندي تزه بئر آرابا دوزَلدئن و يوغا قوشولمايان ائکي سود ورن ائنه‌يي آرابايا قوشون. لاکئن بالالاريني اونلاردان آييريب اِوه گؤندرئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّئن سانديغيني گؤتوروب آرابايا قويون و تقصئر تقدئمي اولاراق اونا وره‌جيئنئز قيزيل اشيالاري دا بئر موجري ائچئنده سانديغين يانينا قويون، سونرا دا يولا سالين، گتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا باخين، اگر اونلار سانديغين اولدوغو تورپاغا يعني بِيت‌شِمِش يولونا گده‌لر، دِمه‌لي اودور کي، بئزه بو بؤيوک بلاني گتئرئب. آمّا اگر اورايا گتمسه‌لر، اوندا بئله‌جيئک کي، بئزي ووران اونون اَلي ديئل و بو قضا باشيميزا تصادوفَن گلئبدئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آداملار بله ده اتدئلر. ائکي سود ورن ائنَک گتئرئب آرابايا قوشدولار و بالالاريني دا اِوده باغلاديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن سانديغيني آرابايا قويدولار، ائچئنده سئچانلار و شئشلرئن قيزيل صورتلري قويولان موجرئني ده آرابايا قويدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائنَکلر بئرباشا بِيت‌شِمِشه گدن يوللا، صاغا-سولا دؤنمه‌دن، بؤيوره-بؤيوره گتدئلر. فئلئسطلی‌لرئن آغالاري دا اونلاري بِيت شِمِش سرحدئنه قدر اؤتوردولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان بِيت‌شِمِشلی‌لر دره‌ده بوغدا بئچئردئلر. اونلار باشلاريني قالديريب سانديغي گؤرنده سوئندئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آرابا بِيت‌شِمِشلي يوشَعئن زمئسئنه گئرئب بؤيوک بئر داشين يانيندا داياندي. بيت‌شِمِشلی‌لر آرابانين آغاجلاريني قيرديلار، ائنَکلري ده ربّه يانديرما قورباني تقدئم اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاوئلی‌لر ربّئن سانديغيني و اونون يانينداکي قيزيل اشيالار ييغيلميش موجرئني آرابادان اِندئرئب، او بؤيوک داشين اوستونه قويدولار. او گون بيت‌شِمِشلی‌لر ربّه يانديرما قورباني ورئب آيري قوربانلار دا کسدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فئلئسطلی‌لرئن بش آغاسي بو حادئثه‌ني گؤردوکدن سونرا همئن گون عِقرونا قاييتديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فئلئسطلی‌لرئن تقصئر تقدئمي اولاراق ربّه قايتارديغي قيزيل شئشلر بونلارديرلار: بئري اَشدودا، بئري غَزّه‌يه، بئري اَشقِلونا، بئري گَته، بئري عِقرونا.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قيزيل سئچانلارين دا ساييسي، بش آغايا عاييد اولان بوتون فئلئسطلي قالالي شهرلرله اطراف کَندلرئن سايينا گؤره بش دنه ائدي. بِيت‌شِمِشلي يَهوشَعئن زمئسئنده ربّئن سانديغي قويولان بؤيوک داش بو گونه قدر شاهئد کئمي قالير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تاري بِيت‌شِمِشلی‌لري ده ووردو، چونکي ربّئن سانديغينين ائچئنه باخميشديلار. تاري بوتون خالقدان اَلّي مئن يتمئش نفري ووردو. خالق ربّئن اونلارين باشينا گتئردئيي موصئبته گؤره ياس توتدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بيت‌شِمِشلی‌لر ددئلر: "ربّئن قاباغيندا، بو موقدّس تارينين قاباغيندا کئم دايانا بئلر؟ بئزدن سونرا کئمئن يانينا گده‌جک؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده قئريَت‌يِعه‌رئم اهالئسئنه قاصئدلر گؤندرئب ددئلر: "فئلئسطلی‌لر ربّئن سانديغيني گری قايتارديلار، گلئن اونو آپارين."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Samuel-5.html>&larr;</a>&nbsp;&nbsp;<font class=titleType><b>1Samuel 6/31 </b></font>&nbsp;&nbsp;<a href=Simple-1Samuel-7.html>&rarr;</a>
</td></tr></table>


</body></html>
