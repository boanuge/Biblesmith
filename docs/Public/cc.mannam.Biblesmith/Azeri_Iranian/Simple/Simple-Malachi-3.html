<html><head><title>
Malachi 3/4 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Malachi-2.html>&larr;</a>&nbsp;&nbsp;<font class=titleType><b>Malachi 3/4 </b></font>&nbsp;&nbsp;<a href=Simple-Malachi-4.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"باخ، من اؤز اِلچئمي گؤنده‌رئرم. او، حوضورومدا يول حاضيرلاياجاق. آختارديغينيز پروردئگار قَفلَتَن اؤز معبدئنه گله‌جک. گؤرمک آرزوسوندا اولدوغونوز عهد اِلچئسي گله‌جک." قوشونلار ربّی بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"لاکئن اونون گله‌جيي گونه کئم تاب گتئره بئلر؟ ظوهور ادنده کئم داوام گتئره بئلر؟ چونکي او، اَرئدئجئنئن اودو، يويونجونون صابونو کئمي اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، گوموش اَرئدئب تمئزله‌يَن آدام کئمي رفتار اده‌جک: لاوئلی‌لري صافلاشديريب قيزيل و گوموشو تمئزله‌يَن کئمي تمئزلَيه‌جک. اِله کي، صالحلئکله ربّه قوربانلار گتئرسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت يهودانين و اورشَلئمئن قوربانلاري اوّلکي واختلار کئمي، کِچمئش ائل‌لرده اولدوغو کئمي ربّه خوش گله‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من جزا ورمک اوچون سئزه ياخينلاشاجاغام. اووسونچولارين، زئناکارلارين، يالاندان آند ائچَنلرئن، موزدورون، دول آروادين، يِتئمئن، قرئبئن حاقّيني تاپدالايانلارين-مندن قورخمايانلارين ضئدّئنه تزلئکله شهادت وره‌جيم." قوشونلار ربّی بله ديئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"من ربّم و هچ واخت دَيئشمه‌رم. سئز بونون اوچون محو اولمادينيز، ای يعقوب اؤولادلاري!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آتالارينيزين دؤوروندن بَري قايدالاريمدان دؤندونوز و اونلارا عمل اتمه‌دئنئز. منه طرف دؤنون، من ده سئزه طرف دؤنه‌رم." قوشونلار ربّی بويورور. "سئز «نجه دؤنَک؟» ديئب سوروشورسونوز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائنسان دا مگر تاريدان اوغورلايار؟ سئز آمّا مندن اوغورلاييرسينيز. «سندن نه‌يي اوغورلاييريق؟» ديئب سوروشورسونوز. اوندا-بئرلري و تقدئملري اوغورلاييرسينيز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئز، بوتون مئلّتئنئز لعنت آلتينداسينيز. چونکي مندن اوغورلاييرسينيز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون اوندا-بئرلرئنئزي آنبارا گتئرئن کي، معبدئمده ارزاق اولسون." قوشونلار ربّی ديئر: "سئز بونونلا منی ائمتاحان ادئن. گؤره‌جکسئنئز کي، گؤيلرئن پنجره‌لرئني سئزه آچاجاغام، اوستونوزه احتئياجلارينيزدان دا چوخ برکت ياغديراجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چَيئرتکه‌لري اَکئنلرئنئزي يِمَيه قويماياجاغام، زَمئده مِينه‌يئنئز محصولسوز قالماياجاق." قوشونلار ربّی ديئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"بوتون مئلّتلر سئزي بختور ساياجاق. چونکي اؤلکه‌نئز گؤزل بئر يِر اولاجاقدير." قوشونلار ربّی بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"منئم ضئدّئمه ياوا سؤزلر دِدئنئز." رب بويورور، لاکئن سئز «سنئن ضئدّئنه نه ددئک؟» ديئب سوروشورسونوز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئز دِدئنئز: «تارييا خئدمت اتمک فايداسيزدير. قوشونلار ربّئن امرئني يرئنه يتئرمَکله، اونون حوضوروندا ياس ائچئنده گَزمَکله بئزه نه خيئر اولدو؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا ائندي بئز مغرورلاري بختور ساييريق. پئسلئک ادنلر ائشلرئنده اوغور قازا‌‌نيرلار، تاريني ائمتاحانا چکئرلر ده، لاکئن جزادان قاچيرلار.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان ربدن قورخانلار بئربئرلري ائله دانيشديلار. رب بو سؤزلره قولاق آسيب اشئتدي. ربدن قورخوب آدينا حؤرمت ادنلر اوچون اونون قاباغيندا بئر يادداش کئتابي يازيلدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی ديئر: "اؤز مخصوص خالقيمي اورتايا چيخارتديغيم گون، اونلار منئم اولاجاقلار. بئر آتا اؤزونه خئدمت ادن اوغلونا نجه رحم ادئر، من ده اونلارا اِله رحم اده‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان سئز صالحله پئس آدام، تارييا قوللوق ادنله اتمه‌يَنئن آراسينداکي فرقي گئنه گؤره‌جکسئنئز."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Malachi-2.html>&larr;</a>&nbsp;&nbsp;<font class=titleType><b>Malachi 3/4 </b></font>&nbsp;&nbsp;<a href=Simple-Malachi-4.html>&rarr;</a>
</td></tr></table>


</body></html>
