<html><head><title>
Amos 5/9 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-4.html>&larr;</a>&nbsp;&nbsp;<font class=titleType><b>Amos 5/9 </b></font>&nbsp;&nbsp;<a href=Simple-Amos-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای ائسرايئل نسلي، سئزئن باره‌نئزده مرثئيه کئمي اوخودوغوم بو سؤزلري اِشئدئن!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>«باکئره قيز ائسرايئل ييخيليب، بئر داها قالخماياجاق. اؤز تورپاغي اوسته سَرئلمئش بوراخيليب، اونو قالديران يوخدور.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي پروردئگار رب بله ديئر: «ائسرايئل نسلئندن، بئر شهردن مئن نفر دؤيوشه چيخسا، يوز نفري صاغ قالاجاق، يوز آدام دؤيوشه چيخسا، اون نفر صاغ قالاجاق.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ائسرايئل نسلئنه بله ديئر: «منه طرف دؤنون کي، صاغ قالاسينيز!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِيت‌ائله دؤنمه‌يئن، گئلگالا گتمه‌يئن، بئرشئباعا کِچمه‌يئن، چونکي گئلگال قطعن اسئرلئيه گده‌جک، بِيت‌ائل بئر هِچه دؤنه‌جک.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّه طرف دؤنون کي، صاغ قالاسينيز! يوخسا او، اود کئمي آليشيب آلوولانار، ای يوسئف نسلي، بِيت‌ائلي يانديريب ياخار، سؤندورن ده اولماز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای عدالتي چِوئرئب آجي يووشان ادنلر، ای صالحلئيي يِره چيرپانلار!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اودور اولکَر و اوريون بورجلرئني يارادان، قارانليغي آيدين سحره چِوئرَن، گوندوزو گجه ادئب قارالدان، دهنز سولاريني امري ائله يِر اوزونه تؤکَن- اونون آدي ربدئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اودور کی، گوجلولري ائلديريم کئمي محو ادر، اِله کي، قالالار وئران اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار حاقسيزليغا اِعتئراضيني بئلدئرَنلردن نئفرت ادئرلر، دوز دانيشانلاردان ائيرَنئرلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاسيبي آياق آلتينا سالديغينيزا گؤره، اوندان تاخيل ائسته‌دئيئنئزه گؤره، يونولموش داشدان اِولر تئکئب، اونلارين ائچئنده ياشاماياجاقسينيز. گؤزل اوزوملوکلر ساليب، اونلارين شرابيني ائچمَيه‌جکسئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي تقصئرلرئنئزئن چوخ اولدوغونو، گوناهلارينيزين آغير اولدوغونو بئلئرم. ای صالح آدامي ائنجئدنلر، روشوت آلانلار، مؤحتاجلارين حاقّيني اونلاردان اسئرگه‌يَنلر!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو زمانه او قدر پئسدئر کي، آغلي باشيندا اولان ساکئت اولور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پئسلئکدن ياخشيليغا دؤنون کي، صاغ قالاسينيز! بلجه ائدّئعا اتدئيئنئز کئمي قوشونلار تاريسي رَب، حقئقتن، سئزه يار اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پئسلئکدن نئفرت ادئن، ياخشيليغي سِوئن، محکمه‌ده عدالته اوستونلوک ورئن. بلکه قوشونلار تاريسي رب قالان يوسئف اؤولادلارينا لوطف اِدَر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار تاريسي پروردئگار رب بله ديئر: «بوتون مِيدانلاردان فغان قوپاجاق، بوتون کوچه‌لرده واي-واي سَسي قالخاجاق. کَندلی‌لر ياس توتماغا، مرثئيه اوخويانلاري دا فغان اتميه چاغيريلاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون اوزوم باغلاريندان دا فغان قوپاجاق، چونکي آرانيزدان من کچه‌جيم.» رب بله ديئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>واي حالينيزا، ای ربّئن گونونون حسرتئني چکَنلر! ربّئن گونونو نه اوچون گؤزله‌يئرسئنئز؟ او گون ائشيق يوخ، قارانليق اولاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شئردن قاچان آدامين قاباغينا آيي نجه چيخارسا، و يا اِوه گلئب اَلئني دووارا داياناني ائلان نجه سانجارسا،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ربّئن گونو ده اِلَجه ائشيق يوخ، قارانليق مگر اولماياجاق؟ مگر ظولمت، مگر ائشيقسيز اولماياجاق؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بله ديئر: «بايراملارينيزدان نئفرت ادئرم، اونلاري ردّ ادئرم، طنطنه‌لي ييغينتي‌لارينيزدان خوشلانميرام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه يانديرما قوربانلارينيزي، تاخيل تقدئملرئنئزي گتئره‌سئنئز ده، قبول اتميه‌جيم. منه کؤکَلدئلمئش حيوانلارينيزدان باريش قورباني تقدئم اده‌سئنئز ده، اونلارا نظر سالماياجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گورولتولو نغمه‌لرئنئزی مندن اوزاق ادئن! چَنگلرئنئزئن سَسئنه قولاق آسماياجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن قوي عدالت سولار کئمي تؤکولسون، صالحلئک دايئمن سل کئمي آخسين!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای ائسرايئل نسلي، قيرخ ائل صحرادا اولاندا، مگر منه قوربان و تقدئملر گتئرمئشدئنئز؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤز دوزه‌لتدئيئنئز سئکّوت پادشاهينيزي، کئيّون بوتلرئنئزي، اولدوز آللاهلارينيزي اؤزونوزله گتئرمئشدئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِله بونا گؤره ده سئزي دَمَشقئن او تايينا اسئرلئيه آپاراجاغام.» رب بله ديئر. اونون آدي قوشونلار تاريسي‌دير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-4.html>&larr;</a>&nbsp;&nbsp;<font class=titleType><b>Amos 5/9 </b></font>&nbsp;&nbsp;<a href=Simple-Amos-6.html>&rarr;</a>
</td></tr></table>


</body></html>
