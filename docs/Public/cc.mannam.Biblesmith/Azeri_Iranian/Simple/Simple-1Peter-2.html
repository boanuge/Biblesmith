<html><head><title>
1Peter 2/5 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Peter-1.html>&larr;</a>&nbsp;&nbsp;<font class=titleType><b>1Peter 2/5 </b></font>&nbsp;&nbsp;<a href=Simple-1Peter-3.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه بوتون پئسلئيي، هر جور حئيله​ني، رئياکارليق و پاخيلّيغي و هر جور ائفتئراني قيراغا قويوب،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنادان تزه دوغولموش کؤرپه​لر کئمي، کلامين خالئص سودونه جان آتين، اِله کي، نئجاتينيزدا بؤيويه​سئنئز،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر ربّئن مهرئبانليغيني داديبسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و اونون يانينا، ائنسانلار طرفئندن ردّ اولونموش، لاکئن تارينين نظرئنده سچئلمئش و قئيمتلي بئر جانلي داش کئمي گلئبسئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئز ده، جانلي داشلار اولاراق، روحاني بئر عئمارت کئمي موقدّس بئر کاهئنلئک اوچون تئکئلئرسئنئز کي، عئسا مسئحئن واسئطه​سئله تارييا، مقبول روحاني قوربانلار تقدئم اده​سئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي موقدّس يازيلاردا بله گلئب: "باخين، صحيوندا سچئلمئش بئر داش قويورام، قئيمتلي بئر گوشه داشي. و اونا ائنانان اصلا اوتانديريلماياجاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه بو دَيَرلي قئيمت، سئز ائمان گتئرنلر اوچوندور، آمّا ائمان گتئرمه‌ينلر اوچون: "بنّالارين ردّ اتدئيي داش اِله گوشه داشي اولدو."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و "بودره‌مه داشي و ائنجئتمه قاياسي". اونلار ييخيليرلار، چونکي کلاما ناموطئع اولورلار. و بونون اوچون ده تعيئن اولونوبلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا سئز سچئلمئش بئر عئرق، شاهانه بئر کاهئنلئک، موقدّس بئر مئلّت و تارييا عاييد اولان بئر خالقسينيز، اِله کي، سئز، او تارينين فضئلتلرئني اعلان اده‌سئنئز کي، سئزي اؤز واله ادن نورونا دعوت ادئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي بئر زامانلار خالق ديئلدئنئز، آمّا ائندي سئز تارينين خالقيسينيز. مرحمته نايئل اولماميشدينيز، لاکئن ائندي سئز مرحمته نايئل اولوبسونوز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سوگئلئلر، سئزدن خاهئش ادئرم کي، اجنبئلر و قرئبلر اولاراق جانينيزين ضئدّئنه ساواش قالديران جئسماني شهوتلردن اؤزونوزو اوزاق ساخلايين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قيري‌​يهودئلر آراسيندا عالي بئر شکئلده رفتار ادئن کي، سئزه، شر قورانلار آديندا ائفتئرا آتان شيلرده، ياخشي عمل‌لرئنئزي گؤروب، عيادت گونونده تارييا عئزّت ورسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن خاطئري اوچون هر بشري نئظاما موطئع اولون؛ ائستر ائقتئدار باشيندا اولان پادشاه اولسون،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائستر شر قورانلاري جزالانديرماق، ياخشيليق ادنلري ده تعرئفله‌مک اوچون اونون طرفئندن گؤنده‌رئلن والي اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي تارينين ائراده​سي بودور کي، ياخشيليق اِتمکله، سئز، عاغيلسيز آداملارين جهالتئني ساکئت اده​سئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آزادلار کئمي ياشايين و اؤز آزادليغينيزي پئسلئک پرده​سي کئمي اتمه‌يئن. آمّا اوندان اؤزلرئني تارينين قوللوغونا ورنلر کئمي ائستئفاده ادئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون خالقا حؤرمت ادئن، قارداشليغي سوئن، تاريدان قورخون، پادشاها احتئرام ادئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اي خئدمتکارلار، بوتون احتئراملا آغالارينيزا موطئع اولون؛ آنجاق ياخشي و مولايئم اولانلارا يوخ، منطئقسئز اولانلارا دا.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي بو، لوطف قازانير، اگر کئمسه تارييا اولان وئجدانين خاطئرئنه حاقسيز عذابلار چکنده، قوصّه​لره دؤزسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي بو سئزه نه شرف گتئرر، اگر گوناه اتدئيئنئز زامان سئزئنله ياوا رفتار ادئلسئن و سئز اونا دؤزه​سئنئز؟! لاکئن اگر دوز اولاني يرئنه يتئره​سئنئز و اونون اوچون عذابا دوشوب اونو صبرله دؤزه​سئنئز، بو، تاريدان لوطف قازانير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونا گؤره کي، سئز بونون اوچون دعوت اولونوبسونوز، چونکي مسئح ده سئزئن اوچون عذاب چکدي و سئزي بئر نومونه قويدو کي، اونون ائزلري ائله گده​سئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او کي، هچ بئر گوناه اتمه‌دي، آغزيندا دا هچ بئر حئيله تاپيلمادي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سؤيولن واخت، جاوابيندا سؤيوش ورمه‌دي، عذاب چکنده، تهدئد اتمه‌دي، لاکئن اؤزونو صالحلئکله حؤکم اده‌نه تاپشيردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، اؤزو، بئزئم گوناهلاريميزي اؤز بدنئنده چارميخ اوستونده تحمّول اتدي کي، بئز گوناها اؤلوب، صالحلئک اوچون ياشاياق. چونکي سئز، اونون يارالاري ائله شفا تاپيبسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي سئز دائم يولونو آزان قويونلار کئمي ائدئنئز، لاکئن ائندي جانلارينيزين چوبان و ناظئرئنه دؤنوبسونوز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Peter-1.html>&larr;</a>&nbsp;&nbsp;<font class=titleType><b>1Peter 2/5 </b></font>&nbsp;&nbsp;<a href=Simple-1Peter-3.html>&rarr;</a>
</td></tr></table>


</body></html>
