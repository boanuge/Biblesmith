<html><head><title>
Jeremiah 7/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-6.html>&larr;</a>&nbsp;&nbsp;<font class=titleType><b>Jeremiah 7/52 </b></font>&nbsp;&nbsp;<a href=Simple-Jeremiah-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربدن اِرِميايا بو سؤز نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ربّئن معبدئنئن دروازاسيندا دور و اورادا بو سؤزو اعلان ادئب دِه: «ای بوتون يهودا، ربّه عئبادت اتمک اوچون بو دروازالاردان گئرنلر، ربّئن سؤزونه قولاق آسين!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئلئن تاريسي اولان قوشونلار ربّی بله ديئر: يوللارينيزي و عمل‌لرئنئزي ائصلاح ادئن و من سئزي بو يرده ياشاماغا قويارام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>‹بورادا ربّئن معبدي وار، ربّئن معبدي وار، ربّئن معبدي وار› ديئب آلداديجي سؤزلره بِل باغلامايين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر يوللارينيزي و عمل‌لرئنئزي دوغرودان ائصلاح اده‌سئنئز، اگر قونشونوزلا، دوغرودان عدالتله رفتار اده‌سئنئز،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر قرئبه، يِتئمه، و دول آروادا ظولم اتميه‌سئنئز، بو يرده گوناهسيز قان تؤکميه‌سئنئز، باشقا آللاهلارين طرفداري اولماييب اؤزونوزه ضرر وورماياسينيز،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان بورادا، ابدئلئک آتالارينيزا وردئيئم تورپاقدا، سئزي ياشاماغا قويارام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، سئز فايداسيز اولان آلدادان سؤزلره بِل باغلاييرسينيز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مگر اولار کي، اوغورلوق اده‌سئنئز، آدام اؤلدوره‌سئنئز، زئنا اده‌سئنئز، يالاندان آند ائچه‌سئنئز، بَعَل بوتلرئنه بوخور يانديراسينيز، تانيماديغيز باشقا آللاهلارين طرفداري اولاسينيز،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا منئم آديملا چاغيريلان بو معبده گلئب حوضورومدا دوراسينيز و ‹بئز اَمئن-آمانليقداييق› دئيه‌سئنئز کي، گدئب بوتون بو ائيرنج ائشلرئن اتمه‌سئنه داوام وره‌سئنئز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مگر منئم آديملا چاغيريلان بو معبد، سئزئن نظرئنئزده، قولدور يوواسينا چِورئلئب؟ باخين، من، بلی من، سئزئن نه اتدئيئنئزي گؤرورم.»" رب بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ائندي آديمي ائلک دفه قويدوغوم شئلوداکي مسکنئمه گدئن و گؤرون کي، خالقيم ائسرايئلئن پئسلئيئنه گؤره اونا نه اتدئم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: "ائندي کي، سئز بوتون بو ائشلري گؤردونوز، دفه‌لر سئزئنله دانيشديغيم حالدا قولاق آسمادينيز، سئزي چاغيرديغيم حالدا جاواب ورمه‌دئنئز،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره، شئلويا نه اتدئم، منئم آديملا چاغيريلان، بِل باغلاديغينيز بو معبدله، سئزه و آتالارينيزا وردئيئم بو يِرله ده اِله اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِفرايئم نسلئندن اولان هموطنلرئنئزي نجه آتديم، سئزي ده گؤزومون قاباغيندان اِله آتاجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن آمّا، (ای اِرِميا)، بو خالق اوچون دوعا اتمه، اونلار اوچون يالواريب خاهئش اتمه، حوضورومدا دا شفاعت اوچون دايانما؛ چونکي سؤزونه قولاق آسماياجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مگر گؤرمورسن کي، يهودا شهرلرئنده، اورشلئم کوچه‌لرئنده نه ادئرلر؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوشاقلار اودون ييغيرلار، آتالاري اود يانديريرلار، آروادلار دا گؤي ملکه‌سئنه خمئر توتوب فطئر پئشئرئرلر. اونلار باشقا آللاهلارا مايع تقدئملري ورئرلر کي، منی قضبه گتئرسئنلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بويورور: "مگر منی قضبه گتئرئرلر؟ مگر اؤزلرئني ائنجئدمئرلر، مگر اؤزلرئني روسواي اتمئرلر؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: "باخ بو يِرئن، ائنسانلارين، حيوانلارين، چؤل آغاجلارينين، تورپاغين محصولو اوستونه قضبئم و حئدّتئم تؤکوله‌جک؛ آليشيب ياناجاق و سؤنميه‌جک."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئلئن تاريسي اولان قوشونلار ربّی بله ديئر: "يانديرما قوربانلارينيزي باشقا قوربانلارينيزا قاتيب اَت ييئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي آتالارينيزي مئصئر تورپاغيندان چيخاردان واخت، يانديرما قورباني و باشقا قوربان باره‌ده اونلارا امر ورمه‌دئم و بئر سؤز دِمه‌دئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق اونلارا بونو امر ادئب ددئم: «سؤزومدن ائطاعت ادئن. او واخت من سئزئن تارينيز اولارام، سئز ده منئم خالقيم اولارسينيز. هر باره‌ده سئزه امر اتدئيئم يوللا گِدَرسئنئز و اوغور قازانارسينيز.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا ائطاعت اتمه‌دئلر، قولاق آسماديلار. بونون عوضئنه اؤز ائستکلرئنه موطابئق، پئس اورَکلرئنئن عئنادکارليغينا موطابئق حرکت اتدئلر، ائره‌لئيه يوخ، گِرئيه گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آتالارينيز مئصئر تورپاغيندان چيخديقلاري گوندن بو گونه قدر، قوللاريم پيغمبرلري هر گون دفه‌لرله يانينيزا گؤنده‌ردئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا منی اشئتمه‌دئلر، قولاق آسماديلار، عئنادکارليق اتدئلر، آتالاريندان دا پئس ائشلر گؤردولر.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن بوتون بو سؤزلري اونلارا دئيه‌جکسن، لاکئن سنه قولاق آسماياجاقلار؛ اونلاري چاغيراجاقسان، لاکئن سنه جاواب ورمَيه‌جکلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن اونلارا دِه: "بو همئن خالقدير کي، اؤز تاريسي ربّئن سؤزونه قولاق آسمادي و جزادان عئبرت آلمادي؛ حقئقت يوخ اولوب و اونلارين آغزيندان کَسئلئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای اورشلئم، ساچيني کَسئب آت، لوت تپه‌لر اوستونده مرثئيه اوخو، چونکي رب قضبلَندئيي نسلی ردّ ادئب، ترک ادئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره کي، يهودا اؤولادلاري گؤزومده پئس اولان ائشلر گؤروبلر." رب بويورور. "منئم آديملا چاغيريلان معبده ائيرنج بوتلرئني قويوب اوراني نجئسله‌يئبلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار بِن‌هئنّوم دره‌سئنده‌کي توفِت پرستئشگاهلاريني تئکئبلر کي، اوغوللار و قيزلاريني اوددا يانديرسينلار. من بله بئر شيي نه امر اتدئم، نه ده آغليما گتئردئم.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: "بونا گؤره ده، باخين، اِله گونلر گله‌جک کي، اورايا توفِت و يا بِن‌هئنّوم دره‌سي يوخ، قيرغين دره‌سي ديئله‌جک. توفِتده يِر قالمايانا قدر اؤلولري باسديراجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو خالقين جسدلري گؤيده‌کي قوشلارا، يرده‌کي حيوانلارا يمک اولاجاق، اونلاري قورخودوب قاچيردان دا اولماياجاقدير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا شهرلرئنده، اورشلئم کوچه‌لرئنده سِوئنج و شادليق سَسئني، بَي-گلئن سَسئني کَسه‌جيم، چونکي اؤلکه وئران اولاجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-6.html>&larr;</a>&nbsp;&nbsp;<font class=titleType><b>Jeremiah 7/52 </b></font>&nbsp;&nbsp;<a href=Simple-Jeremiah-8.html>&rarr;</a>
</td></tr></table>


</body></html>
