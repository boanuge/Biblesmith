<html><head><title>
Judges 8/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-7.html>&larr;</a>&nbsp;&nbsp;<font class=titleType><b>Judges 8/21 </b></font>&nbsp;&nbsp;<a href=Simple-Judges-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اِفرايئملی‌لر جِدعونا ددئلر: "بو نه ائشدئر باشيميزا گتئردئن؟ مئديانلي‌لارلا دؤيوشه گِدنده نئيه بئزي چاغيرمادين؟" بوندان اؤتري اونونلا آغير موباحئثه اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا جِدعون اونلارا ددي: "آخي سئزئن گؤردويونوز ائشلرئن يانيندا، ائندي گؤردويوم بو ائش ندئر کي؟ اِفرايئمئن اوزوم باشاقلاري اَبئعِزِرئن اوزوم باغينين محصوللاريندان مگر ياخشي ديئل؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مئديان باشچيلاري عورِب و ذِعِبي، تاري سئزه تسلئم ادئب؛ مگر سئزئن گؤردويونوز ائشلرئن يانيندا من نه اده بئلمئشم؟» بونو دئيَندن سونرا اِفرايئملی‌لرئن اونا اولان قضبي ياتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جِدعون اوردون چايينا چاتدي، اؤزو و يانينداکي اوچ يوز نفرله برابر چايي کچدئلر. اونلار يورولماقلارينا باخماييب دوشمنلرئن تعقئبئنه داوام ورئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او گلئب سوکّوت آداملارينا ددي: "خاهئش ادئرم، آرخامجا گلن آداملارا بئر پارچا چؤرک ورئن، چونکي طاقتدن دوشوبلر. آمّا من مئديان پادشاهلاري زِبَخ و صَلمونّاعين دالينجا گدئرم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سوکّوت باشچيلاري اونا ددئلر: "مگر زِبَخ و صَلمونّاعين اَلي ائندي سنئن اَلئنده‌دئر کي، سنئن دؤيوشچولرئنه چؤرک ورَک؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جِدعون اونلارا ددي: "نِينَک، رب زِبَخ و صَلمونّعي منه تسلئم ادنده سئزئن اَتئنئزي چؤلون تئکانلاري و کول‌لاري ائله دئده‌جيم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اورادان گلئب پِنوعِله چيخدي و اوراداکي‌لاردان دا هَمن شيي ائسته‌دي. سوکّوت ساکئنلري نجه اونا جاواب ورمئشدئلر، پِنوعِل ساکئنلري ده اونا اِله جاواب وردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جِدعون پِنوعِل ساکئنلرئنه ده بله ددي: "صاغ-سالامات گِرئيه قاييتديغيم زامان، بو بورجو داغيداجاغام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>زِبَخله صَلمونّع بوتون شرق خالقلارينين قوشونوندان صاغ قالانلارلا قَرقوردا ائدئلر و اونلارين سايي اون بش مئن نفره قدر اولاردي؛ اونلارين اوردوسوندان يوز ائيئرمي مئن جنگاور يره سَرئلمئشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جِدعون نوبَخ و يوگبوهانين شرقئندن، يعني کؤچَري‌لرئن يولوندان کچئب، لاقيد دايانان دوشمن اوردوگاهينا هوجوم اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>زِبَخ و صَلمونّع قاچديقدا، جِدعون دا اونلاري تعقئب اتدي. او، مئديانين ائکي پادشاهي زِبَخله صَلمونّعي توتوب، بوتون قوشونو مغلوب اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا يوآش اوغلو جِدعون خِرِسئن يوخاريسيندان دؤيوشدن قاييتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سوکّوت ساکئنلرئندن بئر جاواني توتوب اوندان سؤز آلدي. او دا اونا سوکّوت باشچيسي اولان يتمئش يدّي آغساقّالين آديني يازيب وردی.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جِدعون سوکّوت ساکئنلرئنئن يانينا گلئب ددي: "باخ، بو دا زِبَخ و صَلمونّع کي، اونون باره‌سئنده منی اِله ساليب دِدئنئز: «مگر زِبَخ و صَلمونّعئن اَلي سنئن اَلئنده‌دئر کي، سنئن يورغون آداملارينا چؤرک وِرَک؟»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا او، شهر آغساقّال‌لاريني ييغدي؛ سوکّوتون بو کئشئلرئني چؤل تئکانلاري و کوللارينان دؤيوب تَنبِه اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوندان سونرا دا گلئب پِنوعِل بورجونو داغيتدي و شهرئن کئشئلرئني قيردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جِدعون زِبَخله صَلمونّعه ددي: "تابوردا اؤلدوردويونوز آداملار نجه آداملار ائدئلر؟" اونلار ددئلر: "هاميسي سنئن کئمي پادشاه اوغوللارينا اوخشاييردي."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جِدعون ددي: "اونلار منئم قارداشلاريم، آنامين اوغوللاري ائدئلر. وار اولان رب حاقّي، اگر سئز اونلاري صاغ بوراخسايدينيز، من ده سئزي اؤلدورمَزدئم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و ائلک اوغلو يِتِره ددي: "قالخ اونلاري اؤلدور." لاکئن اوغلان قيلينجيني چکمه‌دي، چونکي حله جاوان اولدوغونا گؤره قورخوردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>زِبَخ و صَلمونّع ددئلر: "دور، بئزي سن وور، چونکي بئر کئشئني آنجاق بئر کئشي اؤلدورَر." جِدعون قالخيب زِبَخله صَلمونّعي اؤلدوردو و سونرا آی پارالاريني کی، اونلارين دَوه‌لرئنئن بويونلاريندان آسيلميشدي، گؤتوردو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئللی‌لر جِدعونا ددئلر: "سن، اوغلون و نَوَن بئزه حاکئم اولون. چونکي بئزي مئديانين اَلئندن سن قورتاردين."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن جِدعون اونلارا ددي: "نه من سئزئن اوستونوزده حاکئم اولاجاغام، نه ده اوغلوم. سئزئن اوستونوزه رب حؤکمرانليق اده‌جک."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا جِدعون اونلارا ددي: "آنجاق سئزدن بئر خاهئشئم وار کي، گؤتوردويونوز تالان ماليندان هر کس منه بئر گوشوارا ورسئن." چونکي دوشمنلر ائسماعئل‌لي اولدوقلاري اوچون قيزيل گوشوارا تاخيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار جِدعونا ددئلر: "بونو مَمنونئيّتله وره‌رئک." اونلار يره بئر پالتار سَردئلر و هامي تالان ماليندان بئر گوشوارا بو پالتارين اوستونه آتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آي‌پارالاردان، بويونباغي‌لاردان، مئديان پادشاهلارينين اَينئنده‌کي اَرغواني پالتارلاردان و دَوه‌لرئن بوينونداکي زنجئرلردن علاوه بو قيزيل گوشوارالارين چکئسي مئن يدّي يوز شِکِل گلئردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>جِدعون اونلاردان بئر اِفود دوزلتدي و اونو اؤز شهري عوفرادا قويدو. بوندان سونرا بوتون ائسرايئللی‌لر اورادا بو اِفودا سجده ادئب بلجه ربّه خيانت اتدئلر. بو اِفود جِدعون و اونون اِو اهلي اوچون تله اولدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئديانلي‌لار ائسرايئل اؤولادلارينا تابع اولوب بئر داها باشلاريني قالديرا بئلمه‌دئلر. جِدعونون دؤورونده اؤلکه‌يه قيرخ ائل راحاتليق دوشدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يوآش اوغلو يِروب‌بَعَل قاييديب گئنه اؤز اِوئنده ياشادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونون بِلئندن گلن يتمئش اوغلو وار ائدي، چونکي آروادي چوخ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شِکِمده اولان جارئيه‌سي ده اونا بئر اوغول دوغدو و جِدعون اونون آديني اَبئمِلِک قويدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يوآش اوغلو جِدعون اوزون و ياخشي عؤمور سوروب اؤلدو. او، اَبئعِزِرلی‌لرئن عوفرا شهرئنده، آتاسي يوآشين مقبره‌سئنده دفن اولوندو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جِدعونون وفاتيندان سونرا ائسرايئل اؤولادلاري گئنه ده بَعَل بوتلرئنه سئتايئش ادئب، زئنايا چکئلدئلر. اونلار بَعَل-بِرئتي اؤزلرئنه آللاه اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه ائسرايئل اؤولادلاري تاريلاري ربّی کی، اونلاری اطرافلارينداکي بوتون دوشمنلرئنئن اَلئندن قورتارميشدي، يادا سالماديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يِروب‌بَعَلئن، يعني جِدعونون ائسرايئللی‌لره اتدئيي بوتون خيئرخاهليغين عوضئنه، اونون نسلی ائله ده ياخشي رفتار اتمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-7.html>&larr;</a>&nbsp;&nbsp;<font class=titleType><b>Judges 8/21 </b></font>&nbsp;&nbsp;<a href=Simple-Judges-9.html>&rarr;</a>
</td></tr></table>


</body></html>
