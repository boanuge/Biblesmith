<html><head><title>
Jeremiah 15/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-14.html>&larr;</a>&nbsp;&nbsp;<font class=titleType><b>Jeremiah 15/52 </b></font>&nbsp;&nbsp;<a href=Simple-Jeremiah-16.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب منه ددي: "موسا ائله سمويئل حوضورومدا دورسايديلار دا، گئنه اوره‌يئم بو خالقا طرف دؤنمَزدي. اونلاري قاباغيمدان ردّ ات کي، گتسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سنه «هارا گِدَک؟» ددئکلري زامان، اونلارا دِه: رب بله ديئر: «اؤلوم اوچون آيريلانلار، اؤلومه؛ قيلينج اوچون آيريلانلار، قيلينجا؛ آجليق اوچون آيريلانلار، آجليغا؛ اسئرلئک اوچون آيريلانلار اسئرلئيه گتسئنلر.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: «اونلارين باشينا دؤرد جور بلا گتئره‌جيم: اؤلدورمک اوچون قيلينجي، پارچالاماق اوچون ائتلري، يِيئب هلاک اتمک اوچون گؤيده‌کي قوشلاري و يرده‌کي حيوانلاري.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا پادشاهي خئزقئيا اوغلو مِنَسّه‌‌نئن اورشلئمده اتدئيي ائشلره گؤره، اونلاري يِر اوزونون بوتون اؤلکه‌لرئنئن قاباغيندا دهشتلي حالا سالاجاغام.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای اورشلئم، بس سنه کئم آجيياجاق؟ سنئن اوچون کئم ياس توتاجاق؟ حاليني سوروشماق اوچون، کئم يولوندان دؤنوب سنئن يانينا گله‌جک؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بويورور: «سن منی ردّ ادئبسن، دائم گری چکئلئرسن. من ده اَلئمي اوزاديب سني محو اتمئشم. قاباغيمي آلماقدان آرتيق يورولدوم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري اؤلکه‌نئن شهر دروازالاريندا کورَکله سووورموشام، خالقيمي اؤولادسيز قويموشام، اونلاري محو اتمئشم. چونکي يوللاريندان دؤنمه‌يئبلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دول آروادلارينين ساييني دهنز قوموندان دا چوخ اتمئشم. گون اورتا چاغي جاوانلارينين آنالارينا محو اده‌ني گتئرمئشم؛ قَفلَتَن اونلاري قورخو و دهشته سالميشام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يدّي اوشاق دوغان آرواد ضعئفله‌يئب جان ورئب. اونون گونشي، گون اورتا چاغي باتيب؛ اوتانيب، آلچاليب. اونلاردان صاغ قالانلاري دوشمنلرئنئن قاباغيندا قيلينجا تسلئم اده‌جيم.»" رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>واي منئم حاليما! ای آنام، سن منی بوتون اؤلکه ائله دِيئشمه و داعوا اتمک اوچون دوغوبسان! نه بئرئندن بورج آلميشام، نه ده بئرئنه منفعتله بورج ورمئشم. لاکئن هامي منی لعنتله‌يئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ددي: "قطعن سني خيئر آماج اوچون خئلاص اده‌جيم؛ بلا و کَدَر واختي دوشمنلرئني سنه يالوارماغا مجبور اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دمئري، شئمالدان گلن دمئري، يا دا بورونجو ائنسان مگر قيرا بئلر؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سنئن ثروتئني و خزئنه‌لرئنی قارت مالي کئمي آيريلارينا موفته وره‌جيم. بونو سنئن اؤلکه‌نئن هر طرفئنده سنئن گوناهلاريندان اؤتري اده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>تانيماديغين اؤلکه‌ده سني دوشمنلرئنه قول اده‌جيم. چونکي قضبئم اود توتوب سئزئن ضئدّئنئزه آلوو چکئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن بئلئرسن، يارب! منی يادا سال و قيدئمه قال. تعقئبئمه دوشَنلردن منئم قئصاصيمي آل. صبئرلي اولدوغونا گؤره منی هلاک اتمه؛ سنئن اوچون نه قدر روسوايليق چکدئيئمي بئر دوشون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سؤزلرئن گلدئکده، اونلاري يِدئم؛ سؤزلرئن منه شادليق گتئردي، اوره‌يئمئن کِفي اولدو. چونکي سنئن آديني داشي‌ييرام، ای قوشونلار تاريسي رب!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کِف چکنلرئن مجلئسئنده اوتورماديم، اونلارلا سِوئنئب جوشماديم؛ اَلئن اوستومده اولدوغونا گؤره تک-تنها اوتوردوم. چونکي منی قضبله دولدورموشدون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه اوچون آغريم کَسئلمَز، يارام چاره‌سئزدئر، شفاسينا اومئد يوخدور؟ مگر منئم اوچون سويو قوروموش، بِل باغلايا بئلئنمَز بئر وادي اولاجاقسان؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره رب بله ديئر: "اگر سن تؤوبه اده‌سن، سني گئنه قبول ادئب خئدمتئمه تعيئن اده‌رم. اگر جَفَنگئيّات دانيشماق عوضئنه، دَيَرلي سؤزلر دانيشاسان، او زامان منئم دئلئمله دانيشارسان. قوي اونلار سنه طرف دؤنسونلر، آمّا سن اونلارا طرف دؤنميه‌جکسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سني بو خالق اوچون، مؤحکم بورونج بئر دووار اده‌جيم. سنئن ضئدّئنه دؤيوشه‌جکلر، آنجاق قالئب گله بئلميه‌جکلر. چونکي من سنئنله اولاجاغام کي، سني قورتاريب آزاد اِدئم." رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"سني پئس آداملارين اَلئندن آزاد اده‌جيم، ظولمکارلارين پنجه‌سئندن گری آلاجاغام."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-14.html>&larr;</a>&nbsp;&nbsp;<font class=titleType><b>Jeremiah 15/52 </b></font>&nbsp;&nbsp;<a href=Simple-Jeremiah-16.html>&rarr;</a>
</td></tr></table>


</body></html>
