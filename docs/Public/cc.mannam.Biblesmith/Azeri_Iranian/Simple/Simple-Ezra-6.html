<html><head><title>
Ezra 6/10 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-5.html>&larr;</a>&nbsp;&nbsp;<font class=titleType><b>Ezra 6/10 </b></font>&nbsp;&nbsp;<a href=Simple-Ezra-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان داريوش پادشاهين وردئيي امره اَساسن، بابئل خزئنه‌سئنده اولان دفترلر آختاريلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ماد وئلايتئنده اولان اِکباتانا قالاسيندا بئر طومار تاپيلدي. بو طوماردا بله قيد ادئلمئشدي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"کوروش پادشاهين پادشاهليغينين بئرئنجي ائلئنده کوروش پادشاه بله امر ورئب: «تارينين اورشلئمده‌کي معبدي باره‌ده، قوي بو معبد، قوربانلار تقدئم ادئلَن بو ير، اَوّلکي بونؤوره‌سي اوستونده تزه‌دن تئکئلسئن. اوجاليغي ۶۰ قول‌آچ ، اِني ده ۶۰ قول‌آچ اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوچ ردئف بؤيوک داش، بئر ردئف دئرَکله تئکئلسئن. بو ائشئن خرجي پادشاه خزئنه‌سئندن ورئلسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هم ده او قيزيل و گوموش قالار دا کی، نَبوکَدنِصّرتارينين اورشلئمده‌کي معبدئندن چيخارديب بابئله گتئرنئشدي، گری قايتاريلسين. بونلارين هاميسي اؤز يرئنه، اورشلئمده اولان معبده آپاريلسين. اونلاري تارينين معبدئنه قويون.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا گؤره فَرات چايينين قرب تورپاقلارينين والئسي تَتِنه‌ي، شِتَربوزِنه‌ي و يولداشلاري ائله کي، فَرات چايينين قرب تورپاقلارينداکي مأمورلاردير، اورادان اوزاق قالسينلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تاري معبدئنئن بو ائشئنه قاريشماسينلار. يهودئلرئن والئسي و يهودئلرئن آغساقّاللاري تارينين بو معبدئني اؤز يرئنده تزه‌دن تئکسئنلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من امر ادئرم کي، تارينين بو معبدئنئن تئکئلمه‌سئنده يهودئلرئن بو آغساقّاللارينا کؤمک اده‌سئنئز، ائشلرئنئن دايانديريلماماسي اوچون بو آداملارين خرجي قطعن پادشاه خزئنه‌سئندن، فَرات چايينين قرب تورپاقلاريندان ييغيلان خراجدان ورئلسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گؤيلرئن تاريسينا يانديرما قوربانلاري ورمک اوچون، احتئياجلارينا گؤره، جاوان گاميشلار، قوچ و قوزولار، اورشلئمده‌کي کاهئنلرئن ائسته‌دئيي مئقداردا بوغدا، دوز، شراب، زيتون ياغي اَسکئک ادئلمه‌دن هر گون اونلارا ورئلسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار گؤيلرئن تاريسينا مقبول اولان قوربانلار تقدئم اتسئنلر و پادشاهلا اؤولادلاري اوچون دوعا اتسئنلر کي، جانلاري صاغ اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>امر ادئرم کي، بو فرماني دَيئشدئرَن آدامين اِوئندن بئر دئرَک چيخارديليب دئک باسديريلسين و همئن آدام بو دئره‌يئن اوستونه ميخلانسين. قوي بله اِو خاراباليغا چِورئلسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو معبدي اؤز آدي اوچون مسکن ادن تاري، بو فرماني دَيئشدئرميه جهد ادن و اورشلئمده‌کي معبدئن داغيلماسيني ائسته‌ين هر پادشاهي و خالقي يوخ اتسئن. من، داريوش امر ادئرم، امرئم سؤزسوز يرئنه يتئرئلسئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان فَرات چايينين قرب تورپاقلارينين والئسي تَتِنه‌ي، شِتَربوزِنه‌ي و يولداشلاري ائله بئرلئکده داريوش پادشاهين گؤندردئيي بو امري سؤزسؤز يرئنه يتئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودئلرئن آغساقّاللاري بئنا ائشئني داوام اتدئردئلر و پيغمبر خَگّه‌ي ائله عئدّو اوغلو زِکَريانين پيغمبرلئک سؤزلرئنه اَساسن، اونلارين ائشلري باجاريقلي گدئردي. ائسرايئل تاريسينين امرئنه گؤره، فارس پادشاهلاري کوروش، داريوش و اَرتَخشَستانين امري ائله معبدي تئکئب قورتارديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>معبد داريوش پادشاهين حاکئمئيّتئنئن آلتينجي ائلي، اَدار آيينين اوچونده باشا چاتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري يعني کاهئنلر، لاوئلی‌لر و اسئرلئکدن قاييدانلار بو تاري معبدئنئن وقف مراسئمئني شادليقلا توتدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تارينين معبدئنئن تقدئسي اوچون يوز گاميش، ائکي يوز قوچ، دؤرد يوز قوزو و بوتون ائسرايئل اوچون قبئله‌لرئنئن سايينا گؤره، گوناه قورباني اولاراق اون ائکي اِرکَک کچي تقدئم اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا اونلار اورشلئمده، تارييا خئدمت اوچون، کاهئنلري اؤز دسته‌لرئنده و لاوئلی‌لري اؤز بؤلمه‌لرئنده دوزدولر، نجه کي، موسانين کئتابيندا يازيلميشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اسئرلئکدن قاييدانلار پاسخا بايراميني بئرئنجي آيين اون دؤردونده کچئرتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي کاهئنلرله لاوئلی‌لر اؤزلرئني تمئز اتدئکلري اوچون هاميسي تمئز ائدئلر. لاوئلی‌لر بوتون اسئرلئکدن قاييدانلار اوچون، کاهئن قارداشلاري و اؤزلري اوچون پاسخا قورباني کَسدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اسئرلئکدن قاييدان ائسرايئل اؤولادلاري و ائسرايئلئن تاريسي ربّه سئتايئش اتمک اوچون اؤزلرئني اطراف مئلّتلرئن نجئسلئيئندن آييرانلارين هاميسي قوربان اَتي يدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يدّي گون شادليقلا ماياسيز چؤرک بايرامي کچئرتدئلر، چونکي اونلاري سِوئندئرَن رب ائدي. رب آشور پادشاهينين اوره‌يئنده ميل ياراتميشدي کي، ائسرايئل تاريسينين معبدئنئن تئکئلمه‌سي باشا گلسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezra-5.html>&larr;</a>&nbsp;&nbsp;<font class=titleType><b>Ezra 6/10 </b></font>&nbsp;&nbsp;<a href=Simple-Ezra-7.html>&rarr;</a>
</td></tr></table>


</body></html>
