<html><head><title>
Daniel 8/12 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-7.html>&larr;</a>&nbsp;&nbsp;<font class=titleType><b>Daniel 8/12 </b></font>&nbsp;&nbsp;<a href=Simple-Daniel-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوّل منه گلن رؤيادان سونرا، بَلشَصّر پادشاهين حؤکمدارليغينين اوچونجو ائلئنده من دانيالا باشقا بئر رؤيا گلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رؤيادا اؤزومو عِيلام وئلايتئنئن شوشَن قالاسيندا گؤردوم. همئن رؤيادا من "اوله‌ي" کانالينين کناريندا دايانميشديم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باشيمي قالديريب گؤردوم کي، کانالين کناريندا بئر قوچ دوروب. اونون ائکي بوينوزو وار ائدي. بوينوزلارينين هر ائکئسي اوزون ائدي، بئري او بئرئسئندن اوزون ائدي و اوزون اولان سونرادان چيخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من گؤردوم کي، بو قوچ قربه، شئمالا و جنوبا طرف بوينوز وورور. هچ بئر حيوان اونون قاباغيندا دورا بئلمئردي و اونون اَلئندن قورتاران يوخ ائدي. او ائسته‌دئيئني اتدي و اؤزونو بؤيوک اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من بو باره‌ده دوشونَرکَن، قربدن بئر اِرکَک کِچي گلدي. اونون گؤزلري آراسيندا گؤزه چارپان بئر بوينوزو وار ائدي. او، آياغي يِره توخونمادان، بوتون يِر اوزونو کِچدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، کانالين کناريندا دوردوغونو گؤردويوم ائکي بوينوزو اولان قوچون يانينا گلدي و بؤيوک حئدّتله اونون اوستونه يوگوردو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من گؤردوم کي، او قِيضه گلئب قوچا هوجوم اتدي و قوچو ووروب ائکي بوينوزونو قيردي. قوچدا اونون قاباغيندا دورماغا قووّت يوخ ائدي. او، قوچو يِره ييخيب تاپدالادي. قوچو اونون اَلئندن قورتاران يوخ ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا کِچي چوخ بؤيودو، لاکئن قووّتلي زامانيندا بؤيوک بوينوزو قيريلدي. اونون عوضئنه گؤزه چارپان دؤرد بوينوز چيخدي کي، گؤيون دؤرد يِلئنئن طرفئنه يؤنَلمئشدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين بئرئندن باشقا بئر کئچئک بوينوز چيخيب جنوبا، شرقه و گؤزل اؤلکه‌يه طرف چوخ اوزاندي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او حتّا گؤي قوشونونا قدر اوزاندي بو قوشونون و اولدوزلارين بئر حئصّه‌سئني يِره ساليب تاپدالادي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حتّا بو قوشونون باشچيسينا قدر اؤزونو اوجالتدي. اونون دائمي يانديرما قورباني دايانديريلدي و موقدّس مکاني يِره ييخيلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عاصئلئک اوزوندن بو قوشون و دائمي يانديرما قورباني کئچئک بوينوزا تسلئم اولوندو. او، حقئقتي يِره چيرپيب، اتدئيي هر ائشده اوغور قازاندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من بئر موقدّسئن سَسئني اشئتدئم و باشقا بئر موقدّس، دانيشانا ددي: "دائمي يانديرما قورباني باره‌ده اولان رؤيا نه واختا قدر اوزانير، هم ده وئرانه‌لئک گتئرن عاصئلئک حاقّيندا اولان رؤيا نه قدر چکئر؟ موقدّس يِرئن و قوشونون تاپدالانماسينا نه واختا قدر ائجازه ورئله‌جک؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا منه ددي: "۲۳۰۰ آخشام و سحر کِچَنه قدر. اوندان سونرا موقدّس يِر برپا اولوناجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من دانيال بو گؤرونتونو گؤرنده ائسته‌دئم کي، اونون معناسيني بئلئم. بو زامان قاباغيمدا ائنسان گؤرونوشونده اولان بئر نفر داياندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اوله‌ي کاناليندان بئر ائنسان سَسي اشئتدئم. او نئدا ادئب ددي: «ای جَبراييل، بو گؤرونتونو اونا باشا سال."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او، دايانديغيم يِره ياخينلاشدي. يانيما چاتاندا، من دهشته دوشوب اوزو اوسته ييخيلديم. لاکئن او منه ددي: "ای بشر اوغلو، بئل کي، بو رؤيا آخير زامانا عاييددئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او منئمله دانيشديغي واخت، اوزو اوسته ييخيليب درئن يوخويا گتدئم. آمّا او منه توخونوب منی آياق اوسته قالديردي</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>و ددي: "باخ، سنه بئلدئرئرم کی، تارينين نهايت زامانينين قضب گونلرئنده نه باش وره‌جک. چونکي رؤيا آخير زامانين موعيّن واختينا عاييددئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>گؤردويون ائکي بوينوزلو قوچ، ماد و فارس پادشاهلاري‌دير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>توکلو اِرکَک کِچي ده يونان پادشاهي‌دير، اونون گؤزلري آراسيندا اولان بؤيوک بوينوز، بئرئنجي پادشاهدير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قيريلان بوينوزون يرئنه چيخان دؤرد بوينوز، او مئلّتدن چيخاجاق دؤرد پادشاهليغي تمثئل ادئر. لاکئن اونلار بئرئنجي پادشاه قدر گوجلو اولماياجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين حاکئمئيّتئنئن آخيريندا، او زامان کي، عاصئلر حدلرئندن آشيبلار، بئر پادشاه چيخاجاق کی، حياسيزليقدا و حئيله‌‌گرلئکده ماهئردئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او چوخ گوجلَنه‌جک، آمّا اؤز گوجو ائله يوخ! عجايئب داغينتي‌لار عمله گتئره‌جک، اتدئيي هر ائشده اوغور قازاناجاق، ائگئد آداملاري و موقدّس آداملاري قيراجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤز حئيله‌گَرلئيي ائله مکرلي ائشلرئنده اوغور قازاناجاق و اوره‌يئنده اؤزونه کئبئرلَنه‌جک. ائخطار ورمه‌دن چوخلو آدامي هلاک اده‌جک. باشچيلار باشچيسينا ضئدّ چيخاجاق، آمّا ائنسان اَلي دَيمه‌دن محو اولاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آخشام و سحر باره‌ده سنه گؤرسدئلَن بو رؤيا حقئقتدئر. آنجاق سن بو گؤرونتونو مؤهورله، چونکي او، اوزاق دؤوره عاييددئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت من دانيال طاقتدن دوشدوم و بئر نِچه گون ناخوش اولدوم. سونرا قالخيب پادشاهين ائشلري ائله مشغول اولماغا باشلاديم. لاکئن من بو رؤيادان حِيرت ائچئنده ائدئم و اونو باشا دوشموردوم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Daniel-7.html>&larr;</a>&nbsp;&nbsp;<font class=titleType><b>Daniel 8/12 </b></font>&nbsp;&nbsp;<a href=Simple-Daniel-9.html>&rarr;</a>
</td></tr></table>


</body></html>
