<html><head><title>
Jeremiah 4/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-3.html>&larr;</a>&nbsp;&nbsp;<font class=titleType><b>Jeremiah 4/52 </b></font>&nbsp;&nbsp;<a href=Simple-Jeremiah-5.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: "ای ائسرايئل، اگر گری قاييداسان، منه طرف قاييداسان، ائيرنج بوتلرئني گؤزومون قاباغيندان گؤتوره‌سن، بئر داها يولدان آزمازسان؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حقئقت، عدالت و صالحلئکله «وار اولان ربّه آند اولسون!» ديئب آند ائچَرسن، او زامان مئلّتلر رب واسئطه‌سئله برکت آلارلار، و اونونلا فخر اِدَرلر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي رب يهودا آداملارينا و اورشلئمه بله ديئر: "اؤزونوز اوچون تزه اَکئن يري شوخوملايين؛ تئکانلار آراسيندا اَکمه‌يئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای يهودا آداملاري و اورشلئمده ياشايانلار، اؤزونوزو رب اوچون ختنه ادئن، اوره‌يئنئزئن ختنه اَتئني کَسئن. يوخسا پئس عمل‌لرئنئزه گؤره، قضبئم اود کئمي پوسکوروب يانديراجاق، سؤندورن اولماياجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودادا اعلان ادئن، اورشلئمده جار چکئب ديئن: «اؤلکه‌ده کَره‌ناي چالين!» اوجادان قيشقيريب امر ادئن: «گلئن، ييغيليب قالالي شهرلره گئرَک!»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>صحيونا گِدن يولو گؤرسه‌دن بئر بايراق قالديرين، پناه يري آختارين، دايانمايين. چونکي من شئمالدان بلا و بؤيوک قيرغين گتئره‌جيم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آصلان يوواسيندان چيخيب، مئلّتلري محو ادن، يولا دوشوب. اؤز يِرئندن چيخيب کي، اؤلکه‌نئزي وئران اتسئن. شهرلرئنئز يِرله بئر اولاجاق، اورادا ساکئن اولان بئري قالماياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده چول گِيئنئن، ياس توتوب آغلايين. چونکي ربّئن آلوولانان قضبي بئزدن دؤنمه‌يئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"او گون پادشاهين و باشچيلارين اوره‌يي دوشه‌جک." رب بله بويورور. "کاهئنلر مات قالاجاق، پيغمبرلر دوناجاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ددئم: "آه، ای پروردئگار رب! يقئن کي، سن بو خالقي و اورشلئمي کامئل آلداديبسان. «سئزئن اوچون اَمئن-آمانليق اولاجاق» ديئبسن، حال بو کي قيلينج بوغازيميزا دئره‌نئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت بو خالقا و اورشلئمه ديئله‌جک: "صحراداکي چيلپاق تپه‌لردن، خالقيما طرف ائستي بئر کولَک اسئر. بو کولَک، دن سووورماياجاق، تاخيل تمئزلَميه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منئم امرئمله بوندان دا گوجلو بئر کولَک اَسه‌جک و من ده ائندي اونلارا اؤز حؤکمومو بئلدئره‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، دوشمن بولودلار کئمي، اونون دؤيوش عارابالاري دا قاسيرغا کئمي اوجالير، آتلاري قارتاللاردان ائتي گِدئر. واي حاليميزا! چونکي برباد اولدوق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ای اورشلئم، اوره‌يئني پئسلئکدن يويوب-تمئزله کي، خئلاص اولاسان. پئس فئکئرلرئن نه واختا قدر ائچئنده قالاجاق؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آرتيق داندان بئر سَس گلئر، اِفرايئمئن داغليق بؤلگه‌سئندن شرارت اِشئدئلئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"بونو مئلّتلره ائندي خبر ورئن! اورشلئمه خبر چاتديرين کي، اوزاق بئر اؤلکه‌دن گلن قوشون اونو موحاصئره‌يه آلاجاق، يهودا شهرلرئنئن قاباغيندا نعره چکه‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار زَمي گودوکچولري کئمي هر طرفدن شهره طرف گلئرلر، چونکي او، منئم ضئدّئمه عوصيان ادئب." رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"اؤز ائشلرئن، اؤز عمل‌لرئندئر کی، بونلاري سنئن باشينا گتئرئر. سنئن جزان نه آجي‌دير، لاپ اوره‌يئنه چاتيب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آي جانيم، آي جانيم! عذابدان قيوريليرام. اوره‌يئم ائچئمده چيرپينير، ساکئت قالا بئلمئرَم. چونکي، ای جانيم، کَره‌ناي سَسئني، دؤيوش نعره‌سئني اشئدئبسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قيرغين اوستونه قيرغين گلئر، بوتون اؤلکه خارابا قاليب. چاديرلاريم قَفلَتَن، پرده‌لرئم بئر آندا داغيلير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نه واختا قدر بايراق گؤره‌جيم، کَره‌ناي سَسي اِشئده‌جيم؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حقئقتن، خالقيم آخماقدير، منی تانيمير. اونلار جاهئل اؤولادلاردير، درّاکه‌لري يوخدور، عاغيللاري پئسلئک اتمه‌يه چاتير، ياخشيليق اتمه‌يئن نه اولدوغونو بئلمئرلر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من، اِرِميا، يِر اوزونه باخديم، شکئلسئز و بوشدور. گؤيلره باخديم، ائشيقلاري يوخدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داغلارا باخديم، تئتره‌يئردئلر، بوتون تپه‌لر يِرلرئندن قوپوردو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخيب گؤردوم کي، بئر آدام قالماييب، گؤيده‌کي قوشلارين هاميسي اوچوب گدئبدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخيب گؤردوم کي، بَهَرلي تورپاق صحرايا چِورئلئب، ربّئن قاباغيندا بوتون شهرلري، اونون آلوولانان قضبي ائله داغيليب</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلی، رب بله ديئر: "بوتون اؤلکه وئران اولاجاق، آنجاق قويماياجاغام کي، کامئل بئر شکئلده محو اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره يِر ياس توتاجاق، يوخاريدا گؤيلر قارالاجاق، چونکي بونو من دمئشم، بونا من قصد اتمئشم، فئکئرئمي دئشدئرميه‌جيم، سؤزومدن دؤنميه‌جيم ده.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون شهرلرئن اهالئسي آتلي‌لارين و اوخ‌آتانلارين گورولتوسوندن قاچير. اونلار سيخ مِشه‌لره گئرئر، قايالارا ديرماشير. بوتون شهرلر ترک ادئلمئش، اونلاردا کئمسه ياشامير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بس سن، ای وئران شهر، نه اده‌جکسن؟ قيرميزي پالتار گِيئنسن ده، قيزيل بَزَکلر تاخسان دا، گؤزلرئنه سورمه سورتسن ده، عبث يِره اؤزونو بَزه‌يئرسن. اويناشلارين سنه خور باخيرلار، جانيني آلماق ائسته‌يئرلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر سَس اشئتدئم؛ دوغوش آغريسي چکن بئر آروادين سَسئنه بَنزَر. ائلکئني دوغوران آروادين چکدئيي عذابي! بو، اَللرئني اوزاتميش، نفسي کَسئلمئش صحيون قيزينين سَسي‌دئر. باغيرير: "واي حاليما! چونکي قاتئل‌لرئن قاباغيندا جانيم طاقتدن دوشور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-3.html>&larr;</a>&nbsp;&nbsp;<font class=titleType><b>Jeremiah 4/52 </b></font>&nbsp;&nbsp;<a href=Simple-Jeremiah-5.html>&rarr;</a>
</td></tr></table>


</body></html>
