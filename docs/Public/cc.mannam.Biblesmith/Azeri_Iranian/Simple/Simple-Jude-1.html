<html><head><title>
Jude 1/1 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Jude 1/1 </b></font>&nbsp;&nbsp;&nbsp;&nbsp;</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤزونو عئسا مسئحه قول اتمئش و يعقوبون قارداشي يهودادان، آتا تاري طرفئندن سوئلئب عئسا مسئح اوچون ساخلانيلان دعوتلئلره:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مرحمت و باريش و محبّت سئزه بول‌-بول احسان اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عزئزلر، سئزه موشترک نئجات باره​ده يازماغا چاليشديغيم حالدا، بونو يازماغي لازيم گؤردوم کي، سئزي او ائمان اوچون جهد اتمه‌يه تشوئق ‌ادئم کي، بئر دفه همئشه‌لئک موقدّسلره تسلئم ادئلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي بعضي آداملار گئزلئجه آرانيزا سيزيليبلار کي، اله قدئم زامانلاردان بري بو محکومئيّت اوچون تعيئن اولونوبلار؛ رذئل آداملار کي، تاريميزين فيضئني شهوتپرستلئيه دؤنده‌رئبلر و بئزئم يگانه آغا و ربّئمئز عئسا مسئحي ائنکار ادئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گرچي سئز بوتون شيلري باشدان باشا بئلئرسئنئز، لاکئن سئزه بونو خاطيرلاماق ائسته‌يئرم کي، رب، اؤز خالقيني مئصئر دئياريندان نئجات وردئيئندن سونرا، ائمان گتئرمه‌ينلري نهايت هلاک اتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رياستلرئني ساخلاماييب منصبلرئني ترک ادن ملکلري ده ضولمت آلتيندا ابدي زنجئرلرده او بؤيوک موحاکئمه گونو اوچون ساخلاييب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اِله سودوم و گومورا و اطرافينداکي شهرلر کئمي، اونلار دا جئنسي عئفّتسئزلئيه دوشدولر و ياد بدن دالينجا گتدئلر و بونا گؤره ابدي اودلا جزالانيب، نومونه اولدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن گئنه ده همن شکئلده بو آداملار خيالبافليقلا بدنلرئني نجئس ادئرلر و ائقتئداري هچ ساييب، شؤوکتلئيي ده سؤيورلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا باش ملک اولان مئکايئل ائبلئسله موناقئشه ادئب موسانين جسدي اوچون موباحئثه ادنده، جورعت اتمه‌دي کي، اونو سؤيوب، اونا بئر حؤکم اتسئن. لاکئن ددي: "قوي سني ربّ تنبه اتسئن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا بو آداملار آنلاماديقلاريني سؤيورلر و ائدراکسيز حيوانلار کئمي قرئزه​يه اساسن آنلاديقلاري شيلرله اؤزلرئني هلاک ادئرلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>واي اونلارين حالينا! چونکي اونلار قايِنئن يولونا گدئبلر و پول اوچون بلعامين خاطاسينا دوشوبلر و قوراحين عوصيانيندا هلاک اولوبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو آداملار اونلارديرلار کي، سئزئن محبّتلي ضئيافلرئنئزده لکه​لردئرلر کي، سئزئنله قورخوسوز سوفره​يه اوتوروب آنجاق اؤزلرئنئن قيدئنده​دئرلر؛ ياغيشسيز بولودلار کي، يل‌له گدئرلر، ميوه​سئز پاييز آغاجلاري کي، ائکي قات اؤلوب رئشه​دن چيخارديليبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دهنزئن تلاطوملو شپه​لري کئمي کي، اؤز عاييبلاريني کؤپوک کئمي ساچيرلار. آوارا اولدوزلار کي، اونلار اوچون درئن ظولمت ابده کئمي ساخلانيب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونلار حاقّيندا آدمئن يدّئنجي نسئلي اولان خنوخ دا نبئلئک ادئب ديئر: "باخ، رب اؤز مئنلرجه مئنلر موقدّسلري ائله گلدي کي،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هامييا حؤکم اتسئن و رذئل يوللا يرئنه يتئرمئش بوتون رذئل آداملارين بوتون رذئل عملرئني و رذئل گوناهکارلارين اونون ضئدّئنه دانيشديغي بوتون پئس شيلري محکوم اتسئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونلار دِيئنن، ائراد توتان، و اؤز شهوتلرئنئن دالينجا قاچانديرلار. تکبّورلو دانيشيرلار، آداملاري دا منفعت اوچون آلداديرلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا سئز، عزئزلر، گرک ربّئمئز عئسا مسئحئن حوارئلرئنئن قاباقجا ددئيي سؤزلري خاطيرلاياسينيز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار سئزه ديئردئلر کي، آخير زاماندا ائستهزا ادنلر اولاجاقلار کي، اؤز رذئل شهوتلرئنئن دالينجا گده​جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آيريليق سالان بونلارديرلار، آنجاق نفسانئدئرلر، موقدّس روحدان دا بهره​سئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن سئز، عزئزلر، اؤزونوزو لاپ موقدّس ائمانلا بئنا ادئب، موقدّس روحدا دوعا ادئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤزونوزو تارينين محبّتئنده ساخلايين، سئزي ابدي حياتا آپاران ربّئمئز عئسا مسئحئن مرحمتئني ائشتئياقلا گؤزله‌يئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>شک ادنلره مرحمتلي اولون</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قالانلاري اوددان قاپيب نئجات ورئن و بعضئلرئنه ده قورخو ائله مرحمت گؤرسه‌دئن، حتّا جئسمدن لکه​لنن پالتاردان دا نئفرت ادئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي او تارييا کي، سئزي بودره‌مکدن ساخلاماغا و اؤز شؤوکتئنئن حوضوروندا بؤيوک شادليقلا ائرادسيز دايانديرماغا قادئردئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئمئز عئسا مسئحئن وسئله​سئله ازلدن و ائندي و ابده​جک يگانه قورتاريجيميز تارييا شؤوکت، عظمت، رياست، و ائقتئدار اولسون. آمئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Jude 1/1 </b></font>&nbsp;&nbsp;&nbsp;&nbsp;&nbsp;&nbsp;</td></tr></table>


</body></html>
