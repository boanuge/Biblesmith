<html><head><title>
Jeremiah 18/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-17.html>&larr;</a>&nbsp;&nbsp;<font class=titleType><b>Jeremiah 18/52 </b></font>&nbsp;&nbsp;<a href=Simple-Jeremiah-19.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربدن اِرِميايا بو سؤز نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"قالخ، کوزه‌گرئن کارخاناسينا گت، اورادا سؤزلرئمي سنه اعلان اده‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه من کوزه‌گرئن اِوئنه گتدئم. گؤردوم کي، او، چرخ اوستونده ائشله‌يئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پالچيقدان دوزلتدئيي قاب اَلئنده خاراب اولاندا، کوزه‌گر نجه کی، ائسته‌يئردي، پالچيقدان باشقا بئر قاب دوزه‌لدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت ربّئن سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"ای ائسرايئل نسلي، مگر من ده سئزئنله بو کوزه‌گرئن اتدئيي کئمي رفتار اده بئلمه‌رم؟" رب بويورور. "بئلئن کي، پالچيق کوزه‌گرئن اَلئنده نجه‌دئر، سئز ده منئم اَلئمده او جورسونوز، ای ائسرايئل نسلی.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر بئر واخت بئر مئلّتئن و يا اؤلکه‌نئن کؤکوندن داغيداجاغيني، ييخيب محو اده‌جيئني دِمئش اولسام دا،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر منئم ائخطار وردئيئم بو مئلّت اؤز پئس عملئندن دؤنسه، قاباغيمي آليب اونا ائسته‌دئيئم بلاني گؤنده‌رمه‌رم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر باشقا بئر زامان بئر مئلّتئن و يا دا اؤلکه‌نئن اَکئلئب تئکئله‌جيئني دِمئش اولسام دا،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر بو مئلّت سؤزومه قولاق آسماييب منئم نظرئمده پئس اولانا عمل اتسه، او واخت قاباغيمي آلمارام و اونا وعده وردئيئم ياخشيليغي اتمه‌رم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي يهودا آداملارينا، اورشلئمده ياشايانلارا دِه کي، رب بله ديئر: «من سئزه بئر بلا حاضيرلاييرام، سئزه بئر قصد قورورام. ائندي هر بئرئنئز اؤز پئس يولونوزدان دؤنوب يوللارينيزي و عمل‌لرئنئزي ائصلاح ادئن.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا اونلار دئيه‌جکلر: «فايداسيزدير، بئز اؤز نئيّتلرئمئزئن دالينجا گده‌جيئک، هر بئرئمئز اؤز پئس اوره‌يئمئزئن عئنادينا گؤره رفتار اده‌جيئک.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره رب بله ديئر: "ائندي مئلّتلر آراسيندا سوروشون: کئم بله سؤزلر اشئدئب؟ باکئره قيز ائسرايئل دهشتلي بئر ائش ادئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لوبنانين قاري قايالي داغ ياماجلاريندان مگر هچ اَسکئک اولار؟ اوزاقدان آخان سويوق سولار مگر قورويار؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا خالقيم منی ياددان چيخارديب؛ ساختا آللاهلارا بوخور يانديرير. بو آللاهلار اونلارين گده‌جيي يوللاردا، قدئم يوللاردا بودرمه‌لرئنه سبب اولدو، اونلاري هامار اولمايان دوزه‌لمه‌مئش يوللاردا گزدئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اؤلکه‌لري وئران ادئله‌جک، ابدی کئنايه هدفئنه چِورئله‌جک. او واخت اورادان کچن هر کس حيرته گلئب باشيني ترپده‌جک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري شرقدن اَسن يِل کئمي، دوشمن قاباغيندا پَرَن-پَرَن سالاجاغام. اونلارين فلاکت گونونده، اونلارا اوزومو يوخ، آرخامي گؤرسده‌جيم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان اونلار ددئلر: "گلئن، اِرِميايا قصد قوراق. چونکي کاهئن اؤيرده‌جک شرئعت، حکئم آدام وره‌جک نصئحت، پيغمبر گتئره‌جک سؤز هچ واخت اَسکئک اولماياجاق. گلئن، اونا دئلئمئزله هوجوم اِدَک، سؤزلرئنه قولاق آسماياق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>يارب، منه قولاق آس، منئمله چکئشَنلرئن سؤزونو اشئت.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ياخشيليغين عوضئنده پئسلئک مگر ادئلر؟ حال بو کي، اونلار منئم اوچون قويو قازيبلار. ياددان چيخارتما، من قاباغيندا اونا گؤره دايانديم کي، اونلار اوچون شفاعت ادئم، و سن اونلاردان قضبئني دؤنده‌ره‌سن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده اونلارين اؤولادلاريني آجليغا ور، قيلينج آغزينا تسلئم ات. آروادلاري اوشاقسيز و دول قالسين، اَرلرئني اؤلوم آپارسين. جاوانلاريني موحارئبه‌ده قيلينج اؤلدورسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن اونلارين اوستونه قَفلَتَن قارتچئلر گؤنده‌رنده، قوي اِولرئندن شئون اِشئدئلسئن. چونکي منی توتماق اوچون قويو قازيبلار، آياغيمين آلتيندا گئزلئنجه تله‌لر قوروبلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا يارب، منی اؤلدورمک اوچون قوردوقلاري بوتون قصدلري سن بئلئرسن. تقصئرلرئني باغيشلاما، گوناهلاريني قاباغيندان سئلمه. قوي سنئن قاباغيندا ييخيلسينلار، قضبلي ائکن اونلارلا عمل ات.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-17.html>&larr;</a>&nbsp;&nbsp;<font class=titleType><b>Jeremiah 18/52 </b></font>&nbsp;&nbsp;<a href=Simple-Jeremiah-19.html>&rarr;</a>
</td></tr></table>


</body></html>
