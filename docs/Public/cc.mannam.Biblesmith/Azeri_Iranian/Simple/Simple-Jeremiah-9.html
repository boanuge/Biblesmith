<html><head><title>
Jeremiah 9/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-8.html>&larr;</a>&nbsp;&nbsp;<font class=titleType><b>Jeremiah 9/52 </b></font>&nbsp;&nbsp;<a href=Simple-Jeremiah-10.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاش کي، باشيم بولاق اولايدي، گؤزلرئم ياش چِشمه‌سئنه دؤنَيدي کي، خالقيمين قيزينين اؤلدورولَنلري اوچون گجه‌-گوندوز آغلاييم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاش کي، کئمسه منه صحرادا سيّاحلارين سيغيناجاغيني ورَيدي کي، من خالقيمي ترک ادئب اونلاردان اوزاقلاشايديم. چونکي اونلارين هاميسي زئناکارديرلار، خائن ييغينديرلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دئل‌لرئني يالان اوچون کامان کئمي دارتيرلار، اؤلکه‌ده حقئقت اوچون يوخ، يالان اوچون گوجله‌نئبلر، چونکي پئسلئيي پئسلئک دالينجا ادئرلر، و منی تانيميرلار." رب بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"هر کس قونشوسوندان چکئنسئن، قارداشينا دا اِعتئماد اتمه‌سئن. چونکي هر قارداش آيريسينا حئيله ائشله‌دئر، هر قونشو نمّامليق ادئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر کس اؤز قونشوسونو آلدادير، دوغرو دمئر. دئل‌لرئني يالان دانيشماغا اؤيره‌دئبلر، يورولانا قدر گوناه ائشله‌دئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای اِرِميا، حئيله‌نئن اورتاسيندا ياشاييرسان، حئيله‌دن اؤتري منی تانيماق ائسته‌مئرلر." رب بله بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده قوشونلار ربّی بله ديئر: "باخ، من اونلاري اَرئدئب خالئصلَشدئره‌جيم، ائمتاحاندان کچئرده‌جيم. چونکي خالقيمين قيزي اوچون داها نه اده بئله‌رم؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>دئل‌لري اؤلدوروجو اوخدور، مکرله دانيشيرلار. بئري آغزي ائله قونشوسونا باريشدان دانيشير، لاکئن اوره‌يئنده اونا تله قورور."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بويورور: "بونلارا گؤره اونلاري جزالانديرماييم؟ بله بئر مئلّتدن قئصاصيمي آلماييم؟"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داغلار اوچون آغلاييب ياس توتاجاغام، چؤلون اوتلاقلاري اوچون مرثئيه اوخوياجاغام. چونکي هاميسي يانيب، داها کئمسه اورادان کِچمئر، ناخيرين بؤيورمه‌سي اِشئدئلمئر؛ گؤيون قوشلاري و وحشي حيوانلار دا قاچيب گدئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"اورشلئمي داش قالاقلارينا، چاقّال يوواسينا دؤنده‌ره‌جيم؛ يهودا شهرلرئني ساکئنسئز بئر خاراباليغا چِوئره‌جيم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>حکئم بئر آدام مگر وار، بونو آنلاسين؟ کئم وار کي، ربّئن دئلي اونونلا دانيشيب، اِله کي، او دا اونو اعلان اتسئن؟ نئيه بو اؤلکه محو اولوب، صحرا کئمي يانيب و هچ کس اورادان کِچمئر؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ددي: "اونا گؤره بله اولدو کي، اونلار اوچون قويدوغوم قانونومو ردّ اتدئلر، سؤزومه قولاق آسماييب اونا موطابئق عمل اتمه‌دئلر،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اورَکلرئنئن عئنادکارليغينا گؤره رفتار ادئب آتالارينين اؤيرَتدئيي کئمي بَعَل بوتلرئنئن دالينجا گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده ائسرايئلئن تاريسي اولان قوشونلار ربّی بله ديئر: «باخ، من بو خالقا يووشان يِدئرده‌جيم، اونلارا زَهَرلي سو ائچئرده‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري اِله مئلّتلرئن آراسينا سَپه‌ليه‌جيم کي، اونلاری نه اؤزلري تانيميشديلار، نه ده آتالاري. اونلاري محو ادنه‌جک آرخالارينجا قيلينج گؤندره‌جيم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونلار ربّی بله ديئر: "ائندي دوشونون، مرثئيه‌چي آروادلاري چاغيرين گلسئنلر، شئون ادن آروادلاري چاغيرين گلسئنلر!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوي اونلار تَلَسئب او قدر بئزئم اوچون مرثئيه اوخوسونلار کي، گؤزلرئمئزدن ياش آخسين، کئرپئکلرئمئزدن سو سوزولسون."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي صحيوندان شئون سَسي اِشئدئلئر: "بئز نجه تالان اولوندوق، يامان روسواي ادئلمئشئک. چونکي اؤلکه‌ني ترک اتمئشئک، چونکي مسکنلرئمئزي داغيديبلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای آروادلار، ربّئن سؤزونو اِشئدئن، قويون قولاقلارينيز اونون آغزيندان چيخان سؤزو اشئتسئن. قيزلارينيزا شئون اتمه‌يي اؤيره‌دئن، هر کس قونشوسونا مرثئيه اوخوماغي اؤيرتسئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي اؤلوم پنجره‌لرئمئزه ديرماشيب، سارايلاريميزا گئرئب کي، کوچه‌ده اوشاقلاري، ميدانلاردا جاوانلاري قيريب کَسسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>دانيش: "رب بله ديئر: «ائنسان جسدلري زَمئده پِيئن کئمي، بئچئنچئنئن دالينجا قالان تايا کئمي يِره ييخيلاجاق. آمّا اونلاري ييغيب آپاران اولماياجاق.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بله ديئر: "قوي حئکمتلي آدام حئکمتي ائله فخر اتمه‌سئن، ائگئد اؤز گوجو ائله فخر اتمه‌سئن، وارلي دا اؤز ثروتي ائله فخر اتمه‌سئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق فخر ادن بونونلا فخر اتسئن کي، منی درک ادئر و تاني‌يير. بئلئر کي، من يِر اوزونده محبّتله، عدالت و صالحلئکله عمل ادن ربّم. چونکي بونلاردان خوشلانيرام." رب بله بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بويورور: "باخين، او گونلر گلئر کي، من بوتون آنجاق جئسمن ختنه اولانلاري جزالانديرجاغام؛</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئري، يهوداني، اِدومو، عَمّون اؤولادلاريني، موآبي، چؤلده ياشاييب کَکئل‌لرئني قيرخانلارين هاميسيني جزالانديرجاغام، چونکي بوتون بو مئلّتلر ختنه‌سئزدئرلر، بوتون ائسرايئل نسلئنئن ده اوره‌يي ختنه‌سئزدئر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Jeremiah-8.html>&larr;</a>&nbsp;&nbsp;<font class=titleType><b>Jeremiah 9/52 </b></font>&nbsp;&nbsp;<a href=Simple-Jeremiah-10.html>&rarr;</a>
</td></tr></table>


</body></html>
