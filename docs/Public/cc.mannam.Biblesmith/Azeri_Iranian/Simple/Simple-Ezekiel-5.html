<html><head><title>
Ezekiel 5/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-4.html>&larr;</a>&nbsp;&nbsp;<font class=titleType><b>Ezekiel 5/48 </b></font>&nbsp;&nbsp;<a href=Simple-Ezekiel-6.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سن، ای بشر اوغلو، بئر ائتي قيلينج گؤتور؛ اوندان دَلّک اولگوجو کئمي ائستئفاده ات، اونو باشينا و ساقّالينا چک. سونرا بئر تَره‌زي گؤتور و قيرخديغين توکلري حئصّه‌لره آيير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلارين اوچده بئرئني شهرئن موحاصئره واختي قورتاراندا، شهرئن اورتاسيندا اوددا يانديرار. سونرا اوچده بئرئني گؤتور و شهرئن اطرافيندا قيلينجلا دوغرا. اوچده بئرئني ده کولَيه سووورارسان؛ من ده اونلارين داليسيجا قيلينج چکه‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>توکلرئن بئر آزيني دا گؤتوروب پالتارينين اَته‌يئنه باغلايارسان.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلاردان بئر قدر ده گؤتوروب اودون ائچئنه آتارسان و اونلاري اوددا يانديرارسان. بوندان بوتون ائسرايئل نسلئنئن اوستونه اود ياغاجاق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: "بو، اورشَلئمدئر. من اونو مئلّتلرئن، اطرافيندا اولان اؤلکه‌لرئن آراسيندا يِرلَشدئرمئشم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن اونون خالقي باشقا مئلّتلردن، اطرافينداکي اؤلکه‌لردن ده چوخ پئسلئک اده‌رک، حؤکملرئمئن و قايدالاريمين ضئدّئنه عوصيان ادئبلر؛ چونکي حؤکملرئمي ردّ ادئب، قايدالاريما عمل اتمه‌يئبلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: "سئز اطرافينيزدا اولان مئلّتلردن ده چوخ ياغيليق ادئبسئنئز، قايدالاريما عمل اتمه‌يئبسئنئز، حؤکملرئمي يرئنه يتئرمه‌يئبسئنئز، حتّا اطرافينيزدا اولان مئلّتلرئن حؤکملرئنه گؤره ده رفتار اتمه‌يئبسئنئز."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: "باخ، من، حتّا من اؤزوم ده سئزئن ضئدّئنئزه دورموشام و باشقا مئلّتلرئن گؤزو قاباغيندا سئزي جزالانديرجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون ائيرنج ائشلرئندن اؤتري ائندئيه قدر اتمه‌دئيئم و بوندان سونرا دا بئر داها اتميه‌جيئم شيي سئزئن باشينيزا گتئره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده سنئن شهرئنده آتالار اوغوللاريني، اوغوللار دا آتالاريني يئيه‌جکلر؛ سني جزالانديرجاغام، سالامات قالانلارينين هاميسيني دا هر طرفه سوووراجاغام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بويورور: "بونا گؤره ده، وارليغيما آند اولسون، بوتون ائيرنج و نجئس شيلرئنله موقدّس مکانيمي نجئسله‌دئيئن اوچون، من قطعن سني قيريب تؤکه‌جيم، سنه يازيغيم گلميه‌جک و رحم اتميه‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سنئن اهالئنئن اوچده بئري وبادان اؤله‌جک، يا دا سنئن ائچئنده آجليقدان تلف اولاجاق؛ اوچده بئري اطرافيندا قيلينجلا هلاک اولاجاق؛ اوچده بئرئني ده هر طرفه سوووروب آرخالارينجا قيلينج چکه‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه قضبئم باشا گله‌جک، اونلار اوستونده قِيضئمي سؤندوروب راحاتلاياجاغام. منئم قضبئم اونلارين آراسيندا باشا گلنده، اونلار بئله‌جکلر کي، من رب قيرتئمدن اونلارا بله دانيشميشام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اطرافيندا اولان مئلّتلر آراسيندا، يولدان کچن هر کسئن گؤزو قاباغيندا سني وئرانه‌لئيه و روسوايچيليق هدفئنه چِوئره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قضب و حئدّتئمله، آلوولانان مزمّتلرئمله سني جزالانديرارکَن، اطرافيندا اولان مئلّتلر اوچون روسوايچيليق، تحقئر، عئبرت و دهشت هدفي اولاجاقسان. من، رب، بونو دِمئشم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من سئزي محو اتمک اوچون اوستونوزه آجليغين آمانسيز اوخلاريني دؤنده‌ره‌جيم. آرانيزدا آجليغي داها گوجلَندئره‌جيم و چؤره‌يئن کؤکونو کَسه‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوستونوزه آجليق و وحشي حيوانلار گؤنده‌ره‌جيم و اونلار سئزي اوشاقلارينيزدان محروم اده‌جکلر. آرانيزدان وبا و تؤکولَن قان کچه‌جک، اوستونوزه قيلينج گتئره‌جيم. من، رب، بونو دِمئشم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-4.html>&larr;</a>&nbsp;&nbsp;<font class=titleType><b>Ezekiel 5/48 </b></font>&nbsp;&nbsp;<a href=Simple-Ezekiel-6.html>&rarr;</a>
</td></tr></table>


</body></html>
