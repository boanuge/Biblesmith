<html><head><title>
Ezekiel 11/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-10.html>&larr;</a>&nbsp;&nbsp;<font class=titleType><b>Ezekiel 11/48 </b></font>&nbsp;&nbsp;<a href=Simple-Ezekiel-12.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>روح منی يردن قالديردي و ربّئن معبدئنئن شرق دروازاسينا گتئردي کي، شرقه طرف باخير. باخ، اورادا دروازانين گئره‌جيئنده ائيئرمي بش نفر وار ائدي. من اونلارين آراسيندا خالقين باشچيلاري عَزّور اوغلو يَعَزَنياني و بِنايا اوغلو پِلَطياني گؤردوم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب منه ددي: "ای بشر اوغلو، بونلار او آداملارديرلار کي، پئس شيلره نئيّت قورورلار و بو شهرده ياوا مصلحتلر ورئرلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ديئرلر: «اِو تئکمَک واختي ديئل. بو شهر قازان، بئز ده اَتئک.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده اونلارين ضئدّئنه نبئلئک ات، ای بشر اوغلو، نبئلئک ات."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن روحو اوستومه اِندي و منه ددي: "دِه کي، رب بله ديئر: «ای ائسرايئل نسلي، سئز بله دوشونورسونوز. سئزئن نه دوشوندويونوزو، من بئلئرم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو شهرده چوخلو آدام اؤلدوروبسونوز، شهرئن کوچه‌لرئني اؤلولرله دولدوروبسونوز.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «شهرده قويدوغونوز اؤلولر اَت، شهر ده قازان‌دير. آنجاق من سئزي شهردن چيخارداجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئز قيلينجدان قورخورسونوز، من ده اوستونوزه قيلينج گتئره‌جيم.» پروردئگار رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>«من سئزي شهردن چيخارديب ياد اِللی‌لره تسلئم اده‌جيم. سئزي بلجه موحاکئمه اده‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قيلينجلا هلاک اولاجاقسينيز. سئزي ائسرايئل سرحدئنده جزالانديرجاغام. او واخت بئله‌جکسئنئز کي، رب منم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو شهر سئزه قازان اولماياجاق، سئز ده اونون ائچئنده اَت اولماياجاقسينيز. سئزي ائسرايئل سرحدئنده جزالانديرجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت بئله‌جکسئنئز کي، رب منم. چونکي سئز قايدالاريما موطابئق ياشاماييبسينيز، حؤکملرئمدن ائطاعت اتمه‌يئبسئنئز، لاکئن اطرافينيزدا اولان مئلّتلرئن حؤکملرئنه گؤره عمل ادئبسئنئز.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من نبئلئک ادن زامان، بِنايا اوغلو پِلَطيا اؤلدو. من اوزو اوسته يِره ييخيلديم و اوجادان فرياد ادئب ددئم: "آمان، يارب پروردئگار! مگر سن ائسرايئلئن يرده قالانلاريني کامئل محو اده‌جکسن؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، اؤز قارداشلارين، بلی قارداشلارين، ياخين قوحوملارين، بوتون ائسرايئل نسلي، اونلارين هاميسي، اورشَلئمده ياشايانلار بله ديئبلر: «ربدن اوزاق اولون. بو اؤلکه مولک اولاراق بئزه ورئلئب.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده دِه کي، پروردئگار رب بله ديئر: «گرچي اونلاري اوزقداکي مئلّتلرئن آراسينا آپاريب اؤلکه‌لر آراسينا سَپه‌لَندئرمئشم، لاکئن اونلار اوچون گتدئکلري اؤلکه‌لرده قيسا بئر مودّت اوچون موقدّس مکان اولموشدوم.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده دِه کي، پروردئگار رب بله ديئر: «سئزي خالقلار آراسيندان بئر يِره ييغاجاغام، سَپه‌لَندئيئنئز اؤلکه‌لردن بئر يِره ييغاجاغام. ائسرايئل تورپاغيني سئزه وره‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اورايا قاييداندا، بوتون منفور و ائيرنج شيلري او يردن يوخ اده‌جکلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من اونلارا تک بئر اورَک وره‌جيم، اونلارين ائچئنه تزه بئر روح قوياجاغام. سئنه‌لرئندن داش اوره‌يي چيخارديب اونلارا اَتدن اولان اورَک وره‌جيم کي،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قايدالاريما موطابئق ياشاسينلار، حؤکملرئمي ساخلاييب اونلاردان ائطاعت اتسئنلر. او زامان اونلار منئم خالقيم، من ده اونلارين تاريسي اولاجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق اورَکلري اؤز منفور و ائيرنج شيلرئنئن دالينجا گِدنلره گلئنجه، من اونلارين عمل‌لرئنئن عوضئني باشلارينا گتئره‌جيم.» پروردئگار رب بويورور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو زامان کرّوبلار قانادلاريني قالديرديلار، چرخلر ده اونلارين يانيندا ائدي. ائسرايئل تاريسينين عئزّتي يوخاريدا، اونلارين اوستونده ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن شؤوکتي شهرئن مرکزئندن قالخدي و شهرئن شرقئنده‌کي داغين اوستونده داياندي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>روح منی قالديريب تارينين روحوندان گلن رؤيادا کَلده اؤلکه‌سئنه، اسئر اولونانلارين يانينا گتئردي. سونرا منه گؤرونَن رؤيا قِيب اولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن منه گؤرستدئيي شيلرئن هاميسيني اسئرلئکده اونلارلا دانيشديم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-10.html>&larr;</a>&nbsp;&nbsp;<font class=titleType><b>Ezekiel 11/48 </b></font>&nbsp;&nbsp;<a href=Simple-Ezekiel-12.html>&rarr;</a>
</td></tr></table>


</body></html>
