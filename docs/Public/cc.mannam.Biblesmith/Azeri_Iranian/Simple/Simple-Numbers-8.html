<html><head><title>
Numbers 8/36 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-7.html>&larr;</a>&nbsp;&nbsp;<font class=titleType><b>Numbers 8/36 </b></font>&nbsp;&nbsp;<a href=Simple-Numbers-9.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا رب موسا ائله دانيشيب اونا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"هارونلا دانيشيب اونا بله دِه: «چيراقلاري يِرلَشدئردئيئن زامان، يدّي چيراق، چيراقدانين قاباغيني ائشيقلانديراجاق.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هارون بله اتدي؛ ربّئن موسايا امر اتدئيي کئمي چيراقلاري چيراقدانين قاباغيندا يِرلَشدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چيراقدان قيزيلدان بله دوزَلدئلمئشدي: آلتليغيندان گول تَصوئرلرئنه قدر ياستيلانميش قيزيلدان حاضيرلانميشدي. او، چيراقداني ربّئن موسايا گؤرستدئيي نومونه‌يه گؤره دوزلتدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گئنه رب موسا ائله دانيشيب اونا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"ائسرايئل اؤولادلارينين آراسيندان لاوئلی‌لري گؤتور و اونلاري تطهئر ات.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلاري تطهئر اتمک اوچون بله ات: تمئزلَمه سويونو اوستلرئنه سَپ. قوي بدنلرئنده‌کي بوتون توکلري قيرخيب پالتارلاريني يوسونلار. بلجه، تمئز اولارلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان بئر گاميش و اونون تاخيل تقدئمي ائله بئرلئکده کي، ياغلا قاتيلميش نارين اوندور، گؤتورسونلر. گوناه قورباني اولاراق داها بئر گاميش گؤتور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاوئلی‌لري حوضور چاديرينين قاباغينا گتئر. ائسرايئل اؤولادلارينين بوتون جاماعاتيني دا بئر يره ييغ.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاوئلی‌لري ربّئن حوضورونا گتئر؛ و ائسرايئل اؤولادلاري اللرئني اونلارين اوستونه قويسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هارون يِللَتمه تقدئمي اولاراق ائسرايئل اؤولادلارينين آراسيندان لاوئلی‌لري ربّئن قاباغينا گتئره‌جک کي، ربّه خئدمت اتسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاوئلی‌لر اللرئني گاميشلارين باشلارينا قويسونلار؛ سونرا بئرئني گوناه قورباني و او بئرئني ده يانديرما قورباني اولاراق ربّه تقدئم ات کي، لاوئلی‌لر اوچون کفّاره اتسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاوئلی‌لري هارونلا اوغوللارينين قاباغيندا داياندير، اله کي، اونلاري ربّه يِللَتمه تقدئمي اولاراق وقف اده‌سن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاوئلی‌لري او بئري ائسرايئل اؤولادلاري آراسيندان بلجه آيير کي، لاوئلی‌لر منئم اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوندان سونرا لاوئلی‌لر حوضور چاديرينين خئدمتي اوچون گده بئلرلر. آنجاق سن اونلاري تمئز ادئب يِللَتمه تقدئمي اولاراق وقف اتمه‌لي‌سن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي ائسرايئل اؤولادلاري آراسيندان اونلار کامئل منه ورئلئب؛ بطنئن ائلک دوغدوغو عوضئنه، يعني ائسرايئللي آروادلارين دوغدوغو بوتون ائلک اوغلانلارين عوضئنه اونلاري اؤزومه گؤتورموشم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي ائسرايئل اؤولادلاري آراسيندا ائلک دوغولان بوتون اوغلانلار و بوتون حيوان بالالاري منئمدئر؛ مئصئر دئياريندا بوتون ائلک اوغلانلاري محو اتدئيئم گون، اونلاري اؤزومه تقدئس اتدئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا ائسرايئل اؤولادلاري آراسيندا بوتون ائلک اوغلانلارين يرئنه لاوئلی‌لري گؤتورموشم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري آراسيندان لاوئلی‌لري هارونا و اوغوللارينا هدئيّه ورمئشم کي، حوضور چاديريندا ائسرايئل اؤولادلاري اوچون خئدمتي يرئنه يتئرئب، اونلار اوچون کفّاره اتسئنلر و بلجه موقدّس مکانا ياخينلاشان ائسرايئللی‌لري بلايا دوشمکدن حئفظ اتسئنلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا ائله هارون و بوتون ائسرايئل جاماعاتي لاوئلی‌لره بله اتدئلر؛ ائسرايئل اؤولادلاري ربّئن لاوئلی‌لر حاقّيندا موسايا امر اتدئيي هر شيي يرئنه يتئردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاوئلی‌لر ده اؤزلرئني گوناهدان تمئز ادئب پالتارلاريني يودولار. هارون اونلاري ربّئن حوضوروندا يِللَتمه تقدئمي اولاراق وقف اتدي. اونلار اوچون کفّاره ده اتدي کي، تمئز اولسونلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوندان سونرا لاوئلی‌لر گتدئلر کي، حوضور چاديريندا هارونلا اوغوللارينين نظارتي آلتيندا خئدمتلرئني يرئنه يتئرسئنلر؛ رب موسايا لاوئلی‌لر حاقّيندا نه امراتمئشدي، اله ده اتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب موسا ائله دانيشيب اونا ددي:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"بو قانون لاوئلی‌لره عاييددير. ائيئرمي بش ياش و اوندان يوخاري اولانلار حوضور چاديرينين ائشئني گؤرمک اوچون خئدمته گئرسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اَلّي ياشا چاتاندا گؤردوکلري خئدمتلرئني دايانديريب داها ائشلَمه‌سئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حوضور چاديريندا اؤز وظئفه‌لرئني يرئنه يتئرن قارداشلارينا کؤمک اده بئلرلر، لاکئن اؤزلري خئدمت اتمه‌سئنلر. لاوئلی‌لرئن وظئفه‌لرئني بله قايدايا سال"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-7.html>&larr;</a>&nbsp;&nbsp;<font class=titleType><b>Numbers 8/36 </b></font>&nbsp;&nbsp;<a href=Simple-Numbers-9.html>&rarr;</a>
</td></tr></table>


</body></html>
