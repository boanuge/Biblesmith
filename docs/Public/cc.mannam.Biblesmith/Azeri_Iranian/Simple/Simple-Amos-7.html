<html><head><title>
Amos 7/9 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos 7/9 </b></font>&nbsp;&nbsp;<a href=Simple-Amos-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب منه بو رؤياني گؤرستدي: پادشاهين پايينا دوشَن اوتلار بئچئلمئشدي. باخ، ياز اوتلاري بئتمه‌يه باشلايارکَن، او، چَيئرتکه سوروسو دوزه‌لدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چَيئرتکه‌لر اؤلکه‌ده بئتکئلري يِيئب قورتارميشديلار کي، من ددئم: «ای پروردئگار رب، يالواريرام، باغيشلا. بونا يعقوب نسلی نجه دؤزَر؟ آخي او کئچئکدئر.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب بو نئيّتدن دؤندو. رب ددي: «بو اولماياجاق.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا پروردئگار رب منه بو رؤياني گؤرستدي: باخ، پروردئگار رب جزا ورمک اوچون آلوو چاغيردي. آلوو دهنزلري دئبئندن يانديريب ياخماغا باشلادي، تورپاغي دا يانديريب ياخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت من ددئم: «اي پروردئگار رب، يالواريرام، اَل ساخلا. بونا يعقوب نسلی نجه دؤزَر؟ آخي او کئچئکدئر.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب بو نئيّتدن ده دؤندو. پروردئگار رب ددي: «بو دا اولماياجاق.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سونرا او منه بو رؤياني گؤرستدي: باخ، پروردئگار دومدوز تئکئلمئش بئر دووارين يانيندا دايانميشدي و اونون اَلئنده بئر شاقول وار ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب مندن سوروشدو: «عاموس، سن نه گؤرورسن؟» من جاواب وردئم: «بئر شاقول.» پروردئگار منه ددي: «باخ، عنقرئب خالقيم ائسرايئلئن آرالارينا بئر شاقول قوياجاغام. آرتيق اونلاري اسئرگَميه‌جيم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسحاق نسلئنئن پرستئشگاهلاري خارابا قالاجاق، ائسرايئلئن موقدّس مکانلاري وئران اولاجاق. سونرا يَروبعام نسلئنئن ضئدّئنه قيلينجلا چيخاجاغام.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بِيت‌ائلده‌کي کاهئن اَمَصيا، ائسرايئل پادشاهي يَروبعاما بله خبر گؤنده‌ردي: "عاموس ائسرايئل نسلی آراسيندا سنئن ضئدّئنه قصد حاضيرلايير. بو اؤلکه اونون هچ بئر سؤزونه آرتيق دؤزه بئلمز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي عاموس بله ديئر: «يَروبعام قيلينج آغزينا دوشوب اؤله‌جک. ائسرايئل خالقي اؤز تورپاغيندان قطعن اسئرلئيه آپاريلاجاق.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا اَمَصيا عاموسا ددي: "ای گؤروجو، بورادان گت، يهودا تورپاغينا قاچ. نَبئلئيئني اورادا ات، اونلارين چؤره‌يئني يِه.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئر داها بِيت‌ائلده نبئلئک اتمه، چونکي بورا پادشاهين موقدّس مکاني و سلطنتئن اِوي‌دئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عاموس اَمَصيايا جاواب ورئب ددي: "من نه پيغمبرم، نه ده بئر پيغمبر اوغلو. من فقط بئر چوبانام، وحشي انجئر آغاجلاريني يِتئشدئرئرم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا رب منی سورو اوتارماقدان گؤتوروب بله ددي: «گت، خالقيم ائسرايئله نبئلئک ات.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائندي ربّئن سؤزونو اشئت: سن ديئرسن «ائسرايئلئن ضئدّئنه نبئلئک اتمه و ائسحاق نسلئنئن ضئدّئنه دانيشما.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده رب بله ديئر: «سنئن آروادين شهرده فاحئشه‌لئک اده‌جک، اوغوللارين و قيزلارين قيلينجدان کچئرئله‌جک، تورپاغين اؤلچولوب پايلاناجاق. سن ده نجئس بئر اؤلکه‌ده اؤله‌جکسن. ائسرايئل خالقي اؤز تورپاغيندان قطعن اسئرلئيه آپاريلاجاق.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Amos-6.html>&larr;</a>&nbsp;&nbsp;<font class=titleType><b>Amos 7/9 </b></font>&nbsp;&nbsp;<a href=Simple-Amos-8.html>&rarr;</a>
</td></tr></table>


</body></html>
