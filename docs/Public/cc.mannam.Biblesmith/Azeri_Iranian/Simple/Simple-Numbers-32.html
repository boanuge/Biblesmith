<html><head><title>
Numbers 32/36 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-31.html>&larr;</a>&nbsp;&nbsp;<font class=titleType><b>Numbers 32/36 </b></font>&nbsp;&nbsp;<a href=Simple-Numbers-33.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رِعوبئن اؤولادلاري ائله جاد اؤولادلارينئن چوخلو حيوانلاري وار ائدي. اونلار يَعزِرله گئلعاد تورپاقلاريني گؤرنده حيوان اوتارماق اوچون بو يرلرئن موناسئب اولدوغونو باشا دوشدولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جاد اؤولادلاري ائله رِعوبئن اؤولادلاري گلئب موسايا، کاهئن اِلعازارا و جاماعاتين رهبرلري ائله دانيشيب اونلارا ددئلر:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"عَطاروت، دئبون، يَعزِر، نئمرا، خِشبون، اِلعالِه، سِبام، نِبو و بِعون،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن ائسرايئل جاماعاتينا تسلئم اتدئيي بو اؤلکه حيوان اوتارماق اوچون موناسئب يردئر؛ قوللارينين دا حيوانلاري وار."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا علاوه اتدئلر: "اگر بئز سنئن گؤزونده لوطف تاپميشيق، قوي بو تورپاق مولک اولاراق بئز قوللارينا ورئلسئن. بئزي اوردوندان او تايا کچئرتمه‌يئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا موسا جادلي‌لارين و رِعوبئنلی‌لرئن اؤولادلارينا ددي: "ائسرايئللي قارداشلارينيز دؤيوشمه‌يه گِدرکَن سئز مگر بورادا قالماق نئيّتئنده‌سئنئز؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه اوچون ائسرايئل اؤولادلاريني مأيوس ادئرسئنئز کي، چايين او تايينا کچئب ربّئن اونلارا وره‌جيي تورپاغا گتمه‌سئنلر؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آتالارينيز دا کی، قِدِش‌بَرنِعه‌دن او تورپاغي گؤزدن کچئرتمه‌يه گؤندرمئشدئم، بله حرکت اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار اِشکول دره‌سئنه چاتيب تورپاغي گؤردوکده، ائسرايئل اؤولادلاريني مأيوس اتدئلر کي، ربّئن اونلارا وردئيي تورپاغا گتمه‌سئنلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او گون ربّئن قضبي آلوولاندي و آند ائچئب ددي:</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"مئصئردن چيخان ائيئرمي و اوندان يوخاري ياشدا اولان آداملارين هچ بئري ائبراهئمه، ائسحاقا و يعقوبا آند ائچئب وعده وردئيئم تورپاغي گؤرميه‌جک، چونکي بوتون اورَکلري ائله منئم داليمجا گلمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آنجاق قِنئزلي يِفونّه اوغلو کالئب و نون اوغلو يوشَع بو تورپاغي گؤره‌جک، چونکي اونلار ربّئن دالينجا بوتون اورَکله گلدئلر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه ربّئن قضبي ائسرايئله آلوولاندي و رب گؤزونده پئسلئک اتمئش نسئل اؤلَنه قدر، اونلاري قيرخ ائل صحرادا گَزدئردي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، آتالارينيزين يرئنه، سئز گوناهلي‌لار نسلی قالخيب، ربّئن آلوولانان قضبئني ائسرايئلئن ضئدّئنه داها دا آلوولانديريرسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر سئز ربّئن دالينجا گتمَکدن دؤنه‌سئنئز، او بوتون بو خالقي گئنه ده صحرادا ترک اده‌جک و سئز اونلارين اؤلومونه سبب اولاجاقسينيز."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت اونلار موسايا ياخينلاشيب ددئلر: "بورادا سورولرئمئز اوچون آغيل‌لار، اؤولادلاريميز اوچون شهرلر تئکه‌جَيئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا بئز اؤزوموز سئلاحلانيب ائسرايئل اؤولادلارينين قاباغيندا گتمه‌يه حاضيريق. اونلاري اؤزلرئنئن اولاجاق اؤلکه‌يه قدر گؤتوره‌نه‌جک، اونلاري ترک اتمه‌رئک. آنجاق اوشاقلاريميز مؤحکَملَنمئش شهرلرده قالسينلار کي، بو تورپاغين ساکئنلرئندن قورونسونلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاريندان هر بئري اؤز ائرثئني آلانا قدر اِولرئمئزه قاييتماياجاغيق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بئز اونلارلا بئرلئکده اوردونون او بئري تايينداکي هچ تورپاقدان ائرث ائستميه‌جيئک، چونکي بئزئم پاييميز شرقه طرف، اوردونون بو طرفئنه دوشوب."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا اونلارا بله جاواب وردی: "اگر سئز بله رفتار ادئب، ربّئن حوضوروندا دؤيوشه گتمک اوچون سئلاحلاناسينيز،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و رب دوشمنلرئني حوضوروندان قووانا قدر، هامينيز اونون حوضوروندا اوردونون او بئري تايينا سئلاحلي اولاراق کِچه‌سئنئز،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و بو تورپاق ربّئن حوضوروندا تابع اولسا، اوندا قاييدا بئلرسئنئز. ربّئن و ائسرايئلئن قاباغيندا بورجلارينيزدان آزاد اولارسينيز. او واخت بو تورپاق ربّئن حوضوروندا سئزئن مولکونوز اولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اگر بله اتمَيه‌سئنئز، باخ، ربّئن ضئدّئنه گوناهاتمئش اولورسونوز و بئلئن کي، گوناهينيزا گؤره جزا آلاجاقسينيز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوشاقلارينيز اوچون شهرلر، سورولرئنئز اوچون آغيل‌لار دوزَلدئن و وعده‌ وردئيئنئزي يرئنه يتئرئن."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جاد اؤولادلاري ائله رِعوبئن اؤولادلاري موسا ائله دانيشيب اونا ددئلر: "آغاميز نجه بويورور، بئز قوللارين اله ده اده‌رئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوشاقلاريميز، آروادلاريميز، حيوانلاريميز و بوتون مال- حيوانيميز، اورادا گئلعاد شهرلرئنده قالارلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آغاميز بويوردوغو کئمي سنئن قوللارين، هاميميز موحارئبه‌يه سئلاحلانيب، ربّئن حوضوروندا دؤيوش اوچون چايين او طرفئنه کچه‌جيئک."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا اونلارين حاقّيندا کاهئن اِلعازارا، نون اوغلو يوشَعه و ائسرايئل اؤولادلارينين قبئله باشچيلارينا امر اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا اونلارا ددي: "اگر جادلي‌لارلا رِعوبئن اؤولادلاري سئلاحلانيب ربّئن حوضوروندا سئزئنله اوردون چايينين او بئري تايينا کچسه‌لر و اؤلکه سئزه تابع اولسا، اوندا گئلعاد تورپاغيني اونلارا مولک اولاراق ورئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا اگر اونلار سئلاحلانيب سئزئنله چايين او بئري تايينا کچمسه‌لر، اونلار سئزئن آرانيزدا، کَنَعان تورپاغيندا مئراث آلاجاقلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جاد اؤولادلاري ائله رِعوبئن اؤولادلاري بله جاواب وردئلر: "رب سنئن قوللارينا نجه ديئب، بئز ده اله اده‌جيئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئز ربّئن حوضوروندا سئلاحلانيب چايدان کَنَعان تورپاغينا کچه‌جيئک، لاکئن بئزئم مئراث آلاجاغيميز تورپاق اوردونون بو تاييندا اولسون."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه موسا اِمورلولار پادشاهي سئخونون اؤلکه‌سئني، باشان پادشاهي عوگون اؤلکه‌سئني، اطراف شهرلري و تورپاقلاري ائله بئرلئکده رِعوبئن اؤولادلاري ائله جاد اؤولادلارينا و يوسئف اوغلو مِنَسّه قبئله‌سئنئن ياريسينا وردی.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>جاد اؤولادلاري دئبونو، عَطاروتو، عَروعِري،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>عَتروت-‌شوفاني، يَعزِري، يوگبوهاني،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بِت‌نئمراني، بِت‌خاراني مؤحکَملَنمئش شهرلر اولاراق برپا اتدئلر و سورولر اوچون آغيل‌لار دوزلتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رِعوبئن اؤولادلاري خِشبونو، اِلعالِه‌ني، قئرياته‌يئمي،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نِبونو و بَعَل‌مِعونو کي، بو آخير ائکي آد ديئشئلدي، هم ده سئبماني برپا اتدئلر. تئکدئکلري شهرلره آيري آدلار قويدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مِنَسّه اوغلو ماکئرئن اؤولادلاري گئلعادا گدئب اوراني اَله کچئرتدئلر و اوراداکي اِمورلولاري قوودولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>موسا گئلعادي مِنَسّه اوغلو ماکئره وردی و ماکئر اورادا ساکئن اولدو.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مِنَسّه نسلئندن اولان ياعئر گدئب اِمورلولارين شهرلرئني آلدي و آدلاريني خَوّوت‌-ياعئر قويدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>نوبَخ گدئب قِناتي و اطرافداکي کَندلري آلدي. اوراني دا اؤز آدينا گؤره نوبَخ قويدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Numbers-31.html>&larr;</a>&nbsp;&nbsp;<font class=titleType><b>Numbers 32/36 </b></font>&nbsp;&nbsp;<a href=Simple-Numbers-33.html>&rarr;</a>
</td></tr></table>


</body></html>
