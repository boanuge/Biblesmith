<html><head><title>
2Corinthians 7/13 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-6.html>&larr;</a>&nbsp;&nbsp;<font class=titleType><b>2Corinthians 7/13 </b></font>&nbsp;&nbsp;<a href=Simple-2Corinthians-8.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه اي سِوگئلئلر، بو وعده​لره مالئک اولاراق، اؤزوموزو هر جور جئسماني و روحاني ناپاکليقدان تمئزله‌يک و تارينين قورخوسوندا موقدّسلئيي کامالا يتئرک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اورکلرئنئزده بئزه ير ورئن. هچ کئمي ائنجئتمه‌دئک، هچ کئمي فسادا چکمه‌دئک، هچ کئمدن اؤز منفعتئمئز اوچون ائستئفاده اتمه‌دئک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونو سئزي محکوم اتمک اوچون دمئرم، چونکي اوّلجه ده ددئم کي، اوره‌يئمئزده اِله بئر يرئنئز وار کي، سئزئنله بئر يرده اؤلوروک، بئر يرده ده ياشاييريق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئزه اولان اعتئماديم بؤيوکدور، سئزئن حاقّينيزدا اتدئيئم فخر بؤيوکدور، تسلّي​ ائله دولويام، بوتون موصئبتئمئزده شادليقدان جوشورام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي حتّا مقدونئيه​يه گلدئيئمئز واخت دا، بدنئمئزئن راحاتليغي يوخ ائدي؛ هر طرفدن سيخيليرديق: اشئکده داعوالار، ائچه‌رئده قورخولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن ازئلنلره تسلّي ورن تاري، تئطوسون يانيمزا گلمه‌سي​ ائله بئزه تسلّي وردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نه آنجاق اونون گلمه‌سي​ائله، او تسلّي ائله ده کي، او اؤزو سئزئن يانينيزدا تاپيب. سئزئن بؤيوک حسرتئنئزي، آغلاشماغينيزي و منه اولان قيرتئنئزي بئزه خبر ورنده داها آرتيق سوئندئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي اگر يازديغيم مکتوبلا سئزي قمگئن اتمئش اولسام دا، پشمان ديئلم. گرچي پشمان اولدوم، اونا گؤره کي، گؤرورَم سئزي قيسا بئر مودّت اوچون اولسا دا، قمگئن اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا ائندي من سوئنئرم؛ قمگئن اولدوغونوز اوچون يوخ، اونون اوچون کي، سئزي تؤوبه اتمک درجه​سئنه قدر قمگئن اتدي. چونکي سئز تارينين ائسته‌دئيي شکئلده قمگئن اولوندونوز، اله کي، بئزدن هچ بئر ضرر چکمه‌يه​سئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي تارينين ائسته‌دئيي شکئلده قمگئن اولماق اله بئر تؤوبه​ني حاصئل اِدئر کي، نئجاتا آپاران و پشمانسيزدير، لاکئن دونيانين قمي اؤلومو حاصئل ادئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي گؤرون اِله بو، يعني تارينين ائسته‌دئيي شکئلده قمگئن اولماق سئزده نه بؤيوک جهد، نه قدر عوذورخاهليق، نه حئدّت، نه قورخو، نه حسرت، نه قيرت، قلط ائشئن ضئدّئنه ده نه ائنتئقام حاصئل اتدي! سئز هر شيده گؤرستدئنئز کي، او جهتدن معصومسونوز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه سئزه يازديغيمي، حاقسيزليق ادن آدامدان اؤتري و يا حاقسيزليق چکن آدامدان اؤتري يازماديم. اونون اوچون يازديم کي، تارينين حوضوروندا سئزئن بئزئم حاقّيميزدا اولان قيرتئنئز سئزه آشکار اولسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده تسلّي تاپميشيق. بئزئم تسلّئمئز بئر يانا، تئطوسون شادليغي بئزي داها چوخ سوئندئردي. چونکي اونون روحو سئزئن هامينيزدان تزه‌لنئب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي اگر اونون يانيندا سئزئن باره​ده فخر اتمئش اولسام دا، خجئل اولماميشام. لاکئن بوتون شيلري سئزه نجه حقئقتده دانيشديق، الجه ده، تئطوسون يانيندا اتدئيئمئز فخر حقئقت چيخدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و هامينيزين ائطاعتئني، نجه قورخو و لرزه ائله اونو قبول اتمه‌يئنئزي خاطيرلاديقجا، سئزه اولان سوگئسي داها چوخ آرتير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئزه هر شيده بل باغلايا بئلدئيئم اوچون سوئنئرم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-6.html>&larr;</a>&nbsp;&nbsp;<font class=titleType><b>2Corinthians 7/13 </b></font>&nbsp;&nbsp;<a href=Simple-2Corinthians-8.html>&rarr;</a>
</td></tr></table>


</body></html>
