<html><head><title>
2Corinthians 6/13 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-5.html>&larr;</a>&nbsp;&nbsp;<font class=titleType><b>2Corinthians 6/13 </b></font>&nbsp;&nbsp;<a href=Simple-2Corinthians-7.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>و اونونلا بئرلئکده ائشله‌يه​رک، سئزه ده يالواريريق کي، تارينين فيضئني بوش يره قبول اتمه‌يه​سئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي او ديئر: "مقبول واختدا سنه قولاق آسديم، نئجات گونونده سنه کؤمک اتدئم." باخ، ائندي "مقبول واختدير"، باخ ائندي "نئجات گونودور."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئز هچ بئر شيده هچ کسئن ائنجئمه​سئنه سبب اولماديق کي، خئدمتئمئز اعتئباردان دوشمه‌سئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن هر شيده اؤزوموزو تارينين خئدمتچئلري گؤرسه‌دئرئک؛ چوخ طاقت گتئرمکده، موصئبتلرده، چتئنلئکلرده، پرئشانليقلاردا،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کؤتکلرده، حبسلرده، ائغتئشاشلاردا، محنتلرده، يوخوسوزلوقلاردا، آجليقدا،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>پاکليقدا، معرئفتده، صبئرده، مهرئبانليقدا، موقدّس روحدا، اصئل محبّتده،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حقئقتئن سؤزونده، تارينين قودرتئنده، صاغ و يا سول اللرئمئزده صالحلئک سئلاحلاري​ ائله،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>حؤرمت و حؤرمتسئزلئکله، مذمّت و تعرئفله. آلداتانلار ساييلساق دا، دوروست آداملاريق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>نامعلوملار ساييليريق، آمّا چوخ دا مشهور. اؤلن آداملار ساييليريق، آمّا باخ، دئرئيئک. جزا چکئرئک، آمّا گئنه ده اؤلومه ورئلمه​مئشئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قمگئنلر کئمي، لاکئن همئشه شاد. يوخسول، لاکئن بئر چوخلاريني وارلي اِدَن. هچ بئر شيي اولمايان، لاکئن هر شيه مالئک اولان.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اي قورئنتلي​لر، سئزئنله آچيقجا دانيشديق، سئزه اوره‌يئمئزي آچديق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بئز سئزه اولان محبّتئمئزي سئزدن اَسئرگه​مئرئک، سئزسئنئز کي، بئزه اولان محبّتئنئزي بئزدن اَسئرگه​يئرسئنئز.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونون موقابئلئنده-(اوشاقلاريما دانيشان کئمي دانيشيرام)-سئز ده اوره‌يئنئزي آچين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائمانسيزلارلا بئر يوغا گئرمه‌يئن، چونکي صالحلئکله شرئعتسئزلئيئن نه موشارئکتي، نورلا قارانليغين دا نه رفاقتي اولا بئلر؟!</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مسئحله «بِلئعال» آراسيندا نه موناسئبت اولا بئلر؟ و يا ائمانلي​ ائله ائمانسيز آراسيندا نه موشترک بئر شي اولا بئلر؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تارينين معبدئنئن بوتلر​له نه راضيليغي اولا بئلر؟ چونکي بئز ياشايان تارينين معبدئيئک. نجه کي، تاري ددي: "اونلاردا ساکئن اولوب آرالاريندا يرئيه​جه‌يم؛ اونلارين تاريسي اولاجاغام، اونلار دا منئم خالقيم اولاجاقلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره رب ديئر: "اونلارين آراسيندان چيخين، اونلاردان آيريلين. نجئس بئر شيه توخونمايين. من ده سئزي قبول اده​جه‌يم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هر شيه قادئر اولان رب ديئر: "سئزه آتا اولاجاغام، سئز ده منه اوغوللار و قيزلار اولاجاقسينيز."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-2Corinthians-5.html>&larr;</a>&nbsp;&nbsp;<font class=titleType><b>2Corinthians 6/13 </b></font>&nbsp;&nbsp;<a href=Simple-2Corinthians-7.html>&rarr;</a>
</td></tr></table>


</body></html>
