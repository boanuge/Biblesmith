<html><head><title>
Jeremiah 1/52 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;<font class=titleType><b>Jeremiah 1/52 </b></font>&nbsp;&nbsp;<a href=Simple-Jeremiah-2.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونلار خئلقئيا اوغلو اِرِميانين سؤزلري‌دئر کي، بِنيامئن تورپاغينداکي عَناتوتدا ياشايان کاهئنلردن بئري ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يهودا پادشاهي آمون اوغلو يوشئيانين دؤورونده، اونون پادشاهليغينين اون اوچونجو ائلئنده اِرِميايا ربّئن سؤزو نازئل اولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو، يهودا پادشاهي يوشئيا اوغلو يِهوياقئمئن دؤوروندن يهودا پادشاهي يوشئيا اوغلو صئدقئيانين پادشاهليغينين اون بئرئنجي ائلئنئن آخيريناجاق داوام وردی، اِله کي، بِشئنجي آيدا اورشلئم اهالئسي اسئرلئيه آپاريلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"من سنه آنانين بطنئنده شکئل ورمه‌دن قاباق سني تانيديم، دوغولماميشدان قاباق سني تقدئس اتدئم. من سني مئلّتلره پيغمبر تعيئن اتمئشم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او واخت من ددئم: "آه، يا پروردئگار رب! باخ، منئم دانيشيق قابئلئيتئم يوخدور، چونکي حله جاوانام."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا رب منه ددي: "سن «جاوانام» دِمه. چونکي سني کئمئن يانينا گؤنده‌رسَم، گده‌جکسن، سنه نه امر اتسَم، اونو دئيه‌جکسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آداملاردان قورخما، چونکي سني قورتارماق اوچون من سنئنله وارام." رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>او زامان رب اَلئني اوزاتدي و آغزيما توخونوب منه ددي: "باخ، سؤزلرئمي سنئن آغزينا قويموشام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، بو گون سني مئلّتلر و اؤلکه‌لر اوستونه تعيئن اتمئشم کي، اونلاري کؤکوندن ييخيب داغيداسان، قيريب محو اده‌سن، تئکئب اَکه‌سن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن سؤزو منه نازئل اولوب ددي: "ای اِرِميا، نه گؤرورسن؟" من ددئم: "بادام آغاجينين بئر بوداغيني گؤرورم."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت رب منه ددي: "دوز گؤروبسن. چونکي من سؤزومو يرئنه يتئرمکده ساييغام."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن سؤزو ائکئنجي دفه منه نازئل اولوب ددي: "نه گؤرورسن؟" من ددئم: "قاينار بئر قازان گؤرورم کي، شئمالدان بو طرفه يؤنه‌لئب."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت رب منه ددي: "بو اؤلکه‌ده ياشايانلارين هاميسينين اوستونه شئمالدان بلا ياغاجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چونکي باخ، من شئمال اؤلکه‌لرئنئن بوتون طايفالاريني چاغيريرام." رب بويورور؛ "اونلارين هر بئري گلئب اؤز تختئني اورشلئم دروازالارينين گئرئشئنده، اونون بوتون اطرافيندا اولان دووارلارينين ضئدّئنه، و بوتون يهودا شهرلرئنئن ضئدّئنه قوراجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون پئسلئکلرئنه گؤره اونلارين ضئدّئنه حؤکملرئمي بئلدئره‌جيم. چونکي مندن اوز دؤنده‌رئب باشقا آللاهلارا بوخور يانديريبلار و اؤز اَللرئنئن ائشلرئنه سجده ادئبلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سنه گلئنجه؛ ائندي سن بِلئني قورشاييب چيخ، سنه امر اده‌جيئم بوتون شيلري اونلارا دِه. اونلاردان دهشته دوشمه، يوخسا من ده سني اونلارين قاباغيندا دهشته سالارام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، من، بلی من بو گون سني بوتون اؤلکه‌نئن، يهودا پادشاهلارينين، بو يِرئن باشچيلارينين، کاهئنلرئنئن و خالقينين ضئدّئنه قالالي شهر، دمئر سوتون، و بورونج دووار اتمئشم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار سنئنله ووروشاجاقلار، لاکئن گوجلري چاتماياجاق، چونکي سني قورتارماق اوچون من سنئنله وارام." رب بويورور.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
&nbsp;&nbsp;&nbsp;&nbsp;&nbsp;&nbsp;<font class=titleType><b>Jeremiah 1/52 </b></font>&nbsp;&nbsp;<a href=Simple-Jeremiah-2.html>&rarr;</a>
</td></tr></table>


</body></html>
