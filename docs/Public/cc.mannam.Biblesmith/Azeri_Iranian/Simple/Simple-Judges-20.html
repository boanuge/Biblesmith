<html><head><title>
Judges 20/21 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-19.html>&larr;</a>&nbsp;&nbsp;<font class=titleType><b>Judges 20/21 </b></font>&nbsp;&nbsp;<a href=Simple-Judges-21.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون ائسرايئل اؤولادلاري، داندان بئرشئباعيا قدر بؤلگه‌دن و گئلعاد تورپاغيندان مئصپا‌يا چيخديلار. جاماعات بئر نفر کئمي ربّئن قاباغيندا بئر يره ييغيلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون خالقين، بوتون ائسرايئل قبئله‌لرئنئن باشچيلاري تارينين خالقينين ييغينيندا اؤز يرلرئني توتدولار. اورادا قيلينج داشييان دؤرد يوز مئن پئيادا وار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئن اؤولادلاري ائسرايئل اؤولادلارينين مئصپا‌يا چيخديقلاريني اشئتدئلر. اورادا ائسرايئل اؤولادلاري ددئلر: "دانيشين گؤرَک، بو پئس حادئثه نجه باش وردي؟"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤلدورولَن آروادين اَري اولان لاوئلي اونلارا جاواب وردی: "منئمله جارئيَم گجه‌لَمَک اوچون بِنيامئنئن گئبعا شهرئنه داخئل اولدوق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گئبعا کئشئلري منه ضئد قالخديلار و گجه واختي قالديغيم اِوي موحاصئره‌يه آلديلار، منی اؤلدورمک ائسته‌دئلر و جارئيه‌مي زورلاديلار. بونون نتئجه‌سئنده آرواد اؤلدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من ده جارئيه‌مي گؤتوردوم و تئکه-تئکه دوغراييب هر حئصّه‌سئني ائسرايئلئن ائرث تورپاقلارينين بوتون بؤلگه‌لرئنه گؤندردئم، چونکي ائسرايئلده پوزغونچولوق و آلچاقليق ادئلئب.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای ائسرايئل اؤولادلاري! باخين هامينيز بورادا اؤز فئکئر و مصلحتئنئزي ورئن."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون خالق بئر نفر کئمي آياغا قالخيب ددي: "بئزدن هچ کئم چاديرينا گتمَيه‌جک و هچ کئم اِوئنه قاييتماياجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائندي بله بئر ائش گؤرمَلي‌يئک: پوشک آتيب گئبعايا هوجوم اده‌جيئک.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قوشونا آذوقه گتئرمک اوچون ائسرايئلئن بوتون قبئله‌لرئنئن هر يوز نفردن اونونو، مئن نفرئندن يوزونو، اون مئن نفرئندن مئنئني گؤتوره‌جيئک کي، بِنيامئنئن گئبعا شهرئنه گدئب چاتاندا، ائسرايئلده اتدئکلري آلچاق ائشلرئن هاميسينين عوضئني اونلارا اده بئلسئنلر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون ائسرايئللی‌لر بئر نفر کئمي بئرله‌شئب او شهرئن ضئدّئنه ييغيلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئل قبئله‌لري بِنيامئن قبئله‌سئنئن تورپاقلارينين هر طرفئنه قاصئدلر گؤندرئب ددئلر: "بو نه پئسلئکدئر، سئزئن آرانيزدا باش ورئب؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائندي گئبعادا اولان او ياراماز آداملاري بئزه ورئن، اونلاري اؤلدورک و بونونلا ائسرايئلدن بو پئسلئيي تمئزلَيَک.» لاکئن بِنيامئن اؤولادلاري ائستَمه‌دئلر کي، هموطنلري اولان ائسرايئل اؤولادلارينين سؤزونه قولاق آسالار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئن اؤولادلاري ائسرايئل اؤولادلاري ائله دؤيوشه چيخماق اوچون اؤز شهرلرئندن گئبعايا ييغيلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>همئن گون شهرلردن گلن قيلينج داشييان بِنيامئن اؤولادلاري ائيئرمي آلتي مئن کئشي ائدي. بوندان علاوه گئبعا اهالئسئندن ده يدّي يوز نفر سچئلمئش آدام ييغيلديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون بو خالقين آراسيندا سولاخاي اولان يدّي يوز سچمه آدام وار ائدي کي، هر بئري سرراست ساپاند آتيب، داشلا باشدا اولان بئر توکو بِله، وورا بئلئردي و آتديقلاري بوشا چيخميردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بِنيامئنلی‌لردن باشقا، ائسرايئللی‌لردن قيلينج داشييان دؤرد يوز مئن کئشئني سايديلار کي، بونلارين دا هاميسي دؤيوشچو ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري بِيت ائله چيخديلار و تارينين حوضورونا گلئب ددئلر: "بِنيامئن اؤولادلارينين ضئدّئنه بئزئم طرفدن اوّلجه کئم دؤيوشه چيخاجاق؟" رب ددي: "اوّلجه يهودا قبئله‌سي چيخاجاق."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه ائسرايئل اؤولادلاري سحر تزدن قالخيب گئبعانين ضئدّئنه اوردوگاه قوردولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئللی‌لر بِنيامئنلی‌لرله دؤيوشه چيخيب گئبعادا اونلارين ضئدّئنه دوزولدولر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئن اؤولادلاري گئبعادان چيخديلار و او گون ائسرايئللی‌لردن ائيئرمي ائکي مئن کئشئني ووروب يره سَردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن ائسرايئل قوشونو جسارته گلئب اوّلکي گون دوزولدوکلري يرده گئنه ده دؤيوشه دوزولدولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئل اؤولادلاري بِيت ائله چيخيب ربّئن قاباغيندا آخشاما قدر آغلاديلار و رَبدن سوروشوردولار: "آيا هموطنئمئز بِنيامئن اؤولادلاري ائله گئنه دؤيوشه گئرئشَک؟" رب اونلارا ددي: "اونلارين قاباغينا چيخين."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائکئنجي گون ائسرايئل اؤولادلاري بِنيامئن اؤولادلارينا ياخينلاشديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>همئن گون ده بِنيامئنلی‌لر اونلارين قاباغينا چيخيب ائسرايئل اؤولادلاريندان بو دفه اون سکّئز مئن کئشئني ووروب يره سَردئلر. بونلارين هاميسي قيلينج داشييان آداملار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتون ائسرايئل اؤولادلاري و بوتون قوشون بِيت ائله چيخيب آغلادي؛ اورادا ربّئن قاباغيندا قاليب آخشاما قدر اوروج توتدولار. ربّئن حوضوروندا يانديرما و باريش قوربانلاري تقدئم اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئل اؤولادلاري رَبدن مصلحت ائسته‌دئلر، چونکي تارينين عهد سانديغي او گونلر اورادا ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>هارون اوغلو اِلعازار اوغلو پئنِخاس او گونلرده سانديغين قاباغيندا خئدمت ادئردي. اونلار ربّه ددئلر: "هموطنلرئمئز بِنيامئن اؤولادلارينين ضئدّئنه بئر داها دؤيوشه چيخاق، يوخسا بو ائشدن اَل چکَک؟" رب ددي: "چيخين، چونکي صاباح اونلاري سئزه تسلئم اده‌جيم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئللی‌لر گئبعانين اطرافيندا کمئن قوروب آداملار قويدولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوچونجو گون گئنه ائسرايئل اؤولادلاري بِنيامئن اؤولادلارينين ضئدّئنه چيخديلار و اوّلکي کئمي گئبعانين ضئدّئنه دوزولدولر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئن اؤولادلاري دا بو خالقين ضئدّئنه چيخديلار و شهردن کنارا چکئلدئلر. اوّلکي کئمي اونلار ائسرايئللی‌لري قيرماغا باشلاديلار. بِيت ائله و گئبعايا گدن اصلي يوللاردا، هم ده آچيق تورپاقدا اوتوز نفره قدر ائسرايئللي قيريلدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئن اؤولادلاري ديئردئلر: "اَوّلکي کئمي اونلار گئنه ده قاباغيميزدا مغلوبدورلار." لاکئن ائسرايئل اؤولادلاري ديئردئلر: "قاچاق، اونلاري شهردن اوزاغا اصلي يوللارا چيخارداق."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بوتون ائسرايئللی‌لر يرلرئندن قالخيب بَعَل‌تاماردا دوزولدولر؛ گئبعانين قرب سمتئنده کمئنده دوران ائسرايئللی‌لر ده يرلرئندن چيخديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او زامان کي، بوتون ائسرايئلدن سچئلمئش اون مئن کئشي گئبعايا هوجوم اتدي، دؤيوش شئدّتلي ائدي؛ آمّا بِنيامئنلی‌لر موصئبتله راستلاشديقلاريني بئلمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ائسرايئلئن قاباغيندا بِنيامئنلی‌لري دارماداغين اتدي. همئن گون ائسرايئل اؤولادلاري بِنيامئنلی‌لردن ائيئرمي بش مئن يوز کئشئني هلاک اتدئلر. بونلارين هاميسي قيلينج گَزدئرن آداملار ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بِنيامئن اؤولادلاري گؤردولر کي، مغلوب اولوبلار. بله اولدو کي، ائسرايئللی‌لر گئبعانين ضئدّئنه قوردوقلاري کمئنده دورانلارا بِل باغلاديقلارينا گؤره بِنيامئنلی‌لره ميدان ورمئشدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کمئنده دوران آداملار جَلد تَرپه‌نئب گئبعايا هوجوم اتدئلر؛ کمئنده دوران آداملار اطرافا ياييليب بوتون شهري قيلينجدان کچئرتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>شهردن قالخان بؤيوک توستو، ائسرايئللی‌لرله کمئنده دورانلار آراسيندا تعيئن اولونموش علامت ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو علامته گؤره دؤيوش ميدانينداکي ائسرايئللی‌لر دؤنوب بِنيامئنلی‌لرئن اوستونه گتمه‌يه باشلاديلار. بِنيامئنلی‌لر ائسرايئللی‌لري قيرماغا باشلاميشديلار و اوتوز نفره قدر آدامي اؤلدوردولر. چونکي ديئردئلر: "يقئن اَوّلکي دؤيوشده اولدوغو کئمي قاباغيميزدا مغلوبدورلار."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن شهردن توستو سوتون کئمي قالخماغا باشلاياندا، بِنيامئنلی‌لر آرخايا باخيب گؤردولر کی، بوتون شهردن توستو گؤيه قالخير.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ائسرايئللی‌لر دؤنوب اونلارين اوستونه گلنده بِنيامئنلی‌لري دهشت بورودو، چونکي فَلاکَتله راستلاشديقلاريني گؤردولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار ائسرايئللی‌لرئن قاباغيندان گری چکئلئب چؤله طرف قاچديلار، لاکئن دؤيوش اوراني دا بورودو. شهرلردن چيخانلار، اونلاري موحاصئره‌يه آليب قيرديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئنلی‌لري موحاصئره‌يه آلديلار و دايانمادان اونلاري تعقئب اتدئلر و گئبعانين قاباغيندا گون دوغان طرفده اونلاري اَزدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.43</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِنيامئنلی‌لردن اون سکّئز مئن نفر يره سَرئلدي. بونلارين هاميسي ائگئد جنگ‌آور ائدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.44</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قالانلاري دؤنوب چؤله طرف، رئمّون قاياسينا قاچديلار. ائسرايئللی‌لر اصلي يوللار بويونجا اونلاردان بش مئن کئشئني قيرديلار. سونرا گئدعوما قدر بِنيامئنلی‌لرئن دالينجا دوشوب داها ائکي مئن کئشئني اؤلدوردولر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.45</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>همئن گون قيلينج گَزدئرَن ائيئرمي بش مئن بِنيامئنلي قيريلدي. بونلارين هاميسي ائگئد جنگ‌آور ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.46</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>لاکئن آلتي يوز کئشي دؤنوب چؤله طرف، رئمّون قاياسينا قاچديلار و دؤرد آي اورادا قالديلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.47</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائسرايئللی‌لر بِنيامئن اؤولادلارينين تورپاقلارينا قاييديب بوتون شهر ساکئنلرئني و حيوانلاريني، اَللرئنه نه کچدي، هاميسيني قيلينجدان کچئرتدئلر. سونرا قاباقلارينا چيخان بوتون شهرلره اود ووردولار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.48</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Judges-19.html>&larr;</a>&nbsp;&nbsp;<font class=titleType><b>Judges 20/21 </b></font>&nbsp;&nbsp;<a href=Simple-Judges-21.html>&rarr;</a>
</td></tr></table>


</body></html>
