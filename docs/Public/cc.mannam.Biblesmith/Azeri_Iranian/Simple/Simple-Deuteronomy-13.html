<html><head><title>
Deuteronomy 13/34 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-12.html>&larr;</a>&nbsp;&nbsp;<font class=titleType><b>Deuteronomy 13/34 </b></font>&nbsp;&nbsp;<a href=Simple-Deuteronomy-14.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر آرانيزدان بئر پيغمبر و يا بئر رؤيا گؤرن چيخيب سئزه بئر علامت يا دا مؤجوزه اولاجاغيني دسه،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سونرا «تانيماديغينيز باشقا آللاهلارين دالينجا گدک و اونلارا سئتايئش ادک» دسه، بحث اتدئيي علامت و يا مؤجوزه حياتا کچسه ده،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بله پيغمبرئن و يا رؤيا گؤره‌نئن سؤزلرئنه قولاق آسمايين. چونکي تارينيز رب سئزي ائمتاحان ادئر کي، سئزئن تارينيز ربّی بوتون قَلبئنئزله و بوتون جانينيزلا سِوئب سِومه‌دئيئنئزي گؤرسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئز تارينيز ربّئن دالينجا گدئن و اوندان قورخون. اونون امرلرئنه عمل ادئب سؤزلرئنه قولاق آسين، اونا خئدمت ادئن و اونا باغلي قالين.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن او پيغمبر و يا رؤيا گؤرن اؤلدورولسون، چونکي سئزي چکئردي کي، سئزي مئصئر اؤلکه‌سئندن چيخاردان و نؤکرچئلئک اِوئندن قورتاران تارينيز ربّئن ضئدّئنه گده‌سئنئز و سئزي آلداديردي کي، تارينيز ربّئن امر اتدئيي يولدان آزاسينيز. بو جور پئسلئيي آرانيزدان محو ادئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر قارداشينيز، آنانيزين اوغلو، اؤز اوغلونوز و يا قيزينيز، سِودئيئنئز آروادينيز يا دا جاندان عَزئز دوستونوز سئزي گئزلئجه توولاديب دِسه کي، «گل گدک و سنه و آتالارينيزا نامعلوم اولان باشقا آللاهلارا قوللوق ادک»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اطراف خالقلارين آللاهلاري کي، دونيانين بو باشيندان او بئري باشينا قدر سئزه ياخين و يا اوزاقديرلار،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونا تسلئم اولمايين، سؤزونه ده قولاق آسمايين. اونا رحمئنئز گلمه‌سئن، اونو قورومايين، اونا پناه ورمه‌يئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا حتمن اونو اؤلدورون؛ اوّلجه سنئن اَلئن، سونرا دا بوتون خالقين اَلي اونون اؤلومونه اوزانسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه اونو داشا باسمالي‌سان، چونکي چاليشدي کي، سئزي مئصئر اؤلکه‌سئندن، نؤکرچئلئک اِوئندن چيخاردان تارينيز ربدن آزديرسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او واخت بونون سوراغيني آلان بوتون ائسرايئللی‌لر قورخاجاقلار و بئر ده آرانيزدا بونا بَنزَر بئر پئس ائش اتميه‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اگر تارينيز ربّئن سئزه ياشاماق اوچون وره‌جيي شهرلرئن بئرئنده اشئده‌سئنئز کي،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئزئن آرانيزدان ياراماز آداملار چيخيب شهرلرئنده ياشايان آداملاري آزديريبلار و اونلارا ديئبلر کي، «گلئن تانيماديغينيز باشقا آللاهلارين دالينجا گدک و اونلارا قوللوق ادک.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونو آراشديرين و آختاريب کامئل بئر شکئلده تفتئش ادئن. اگر اشئتدئکلرئنئز دوغرودور و آرانيزدان بئرئسئنئن بله ائيرنج ائش گؤردويو ثابئت اولونوب،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او شهرده ياشايانلاري حتمن قيلينجدان کچئردئن. شهري کامئل محو ادئب، اوراداکي بوتون خالقي و حيوانلاري قيلينجدان کچئردئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تالان ماللارينين هاميسيني ييغيب، ميدانين اورتاسينا قالايين. شهري و ماللارين هاميسيني تارينيز رب اوچون يانديرما تقدئمي اولاراق کامئل يانديرين. قوي بو شهر ابده کئمي وئرانه قالسين. بو شهر هچ واخت تزه‌دن بئنا اولماسين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>محو ادئلمه‌يه وقف ادئلن ماللاردان هچ نه‌يي اَلئنئزه گؤتورمه‌يئن. او واخت ربّئن آلوولانان قضبي ياتار و آتالارينيزا آند ائچئب سؤز وردئيي کئمي سئزه رحم ادر، و سئزه مرحمت گؤرسدئب سئزي چوخالدار؛</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر تارينيز ربّئن سؤزونو اشئده‌سئنئز، بو گون سئزه ددئيئم امرلره عمل ادئب، تارينيز ربّئن گؤزونده دوز اولاني اده‌سئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Deuteronomy-12.html>&larr;</a>&nbsp;&nbsp;<font class=titleType><b>Deuteronomy 13/34 </b></font>&nbsp;&nbsp;<a href=Simple-Deuteronomy-14.html>&rarr;</a>
</td></tr></table>


</body></html>
