<html><head><title>
Isaiah 42/66 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-41.html>&larr;</a>&nbsp;&nbsp;<font class=titleType><b>Isaiah 42/66 </b></font>&nbsp;&nbsp;<a href=Simple-Isaiah-43.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>باخ، منئم ساخلاديغيم، جانيم ائسته‌يَن سِچئلمئش قولوم! من اؤز روحومو اونون اوستونه قويموشام. او، مئلّتلره عدالت گتئره‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>چيغيرماياجاق، سَسئني قالديرماياجاق، کوچه‌لرده سَسي اِشئدئلميه‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اَزئلمئش قاميشي قيرماياجاق، کؤزه‌رن پئلته‌ني سؤندورميه‌جک. او، عدالتي صداقتله ياياجاق.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او، يِر اوزونده عدالتي قوراياجاق، طاقتدن دوشميه‌جک، اَزئلميه‌جک، ساحئل‌نشئن خالقلار اونون قانونونا اومئد باغلاياجاقلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>گؤيلري ياراديب اونلاري سَرَن، يري و اونون اوستونده‌کئلري دوزه‌لدن، دونياداکي آداملارا نفس ورن، يِر اوزونده گزن ائنسانلارا روح ورن، رب تاري بله ديئر:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>"من رَبّم، من سني صالحلئيئمده چاغيرميشام، سني اَلئندن توتاجاغام، سني حئفظ اده‌جيم، سني خالق اوچون بئر عهد اده‌جيم، مئلّتلر اوچون بئر نور اده‌جيم کي،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کورلارين گؤزلرئني آچاسان، زئنداندان محبوسلاري، ظولمتده ياشايانلاري حبسخانادان آزاد اده‌سن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>من رَبّم، آديم بودور. اؤز شؤوکتئمي هچ کئمه ورمه‌رم، حمدلرئمي اويما بوتلره ورمه‌رم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>باخ، قاباقکي شيلر حياتا کچدي، ائندي من تزه شيلري خبر ورئرم، اونلار يِتئشمه‌مئشدن سئزه اعلان ادئرم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای دهنز سيّاحلاري، دهنزده‌کي بوتون جانلي‌لار، ساحئل‌نشئن خالقلار و اورادا ياشايانلار، ربّه تزه بئر نغمه اوخويون! دونيانين لاپ اوجقار يِرلرئندن اونا حمدلر اوخويون!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوي صحرا و اوراداکي شهرلر، قِدار خالقي ياشايان کَندلر سَسلرئني اوجالتسينلار، قوي سِلَع ساکئنلري اوجادان اوخوسونلار، قوي داغلارين تپه‌سئندن شادليق هارايي چکسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قوي اونلار ربّه عئزّت ورسئنلر، ساحئل‌لرده اونون حمدئني اعلان اتسئنلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب جسور ائگئد کئمي چيخاجاق، جنگاور کئمي قيرته گله‌جک، چيغيريب دؤيوش نعره‌سي چکه‌جک، دوشمنلرئني مغلوب اده‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب ديئر: "چوخ واختدير کي، دئنمئرم، ساکئت قالميشام، قاباغيمي آلميشام، آمّا ائندي دوغوش آغريسي چکن آرواد کئمي قيشقيراجاغام، تنگنفس اولوب زاريياجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داغلاري، تپه‌لري داغيداجاغام، بوتون ياشيل‌ليقلاريني قوروداجاغام، چايلاري ساحئل‌لره چِوئره‌جيم، حوووضلاري قوروداجاغام.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>کورلاري تانيماديقلاري يوللا آپاراجاغام، اونلارا بئلمه‌دئکلري يوللاردا بَلَد اولاجاغام. قارانليغي قاباقلاريندا ائشيغا، کَله-کؤتور يوللاري هامارليغا چِوئره‌جيم. بونلار او شيلردئر کي، اونلار اوچون اده‌جيم، اونلاري ترک اتميه‌جيم."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوتلره بِل باغلايانلار، تؤکمه بوتلره "سئزسئز آللاهلاريميز" دئيَنلر، گری قايتاريليب بؤيوک بئر خجالت آلتيندا قالاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ای کارلار، اِشئدئن! ای کورلار، باخين، بلکه گؤره‌سئنئز!</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>قولومدان باشقا کور اولان مگر وار؟ گؤنده‌ردئيئم قاصئد باشقا کار اولان مگر وار؟ منئمله باريش ائچئنده اولاندان باشقا، يا دا ربّئن قولوندان باشقا کور اولان مگر وار؟</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سئز چوخ شيلر گؤردونوز، آمّا نظره آلماييبسينيز، قولاقلارينيز آچيقدير، لاکئن هچ بئري اشئتمئر!"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>رب اؤز صالحلئيئنئن خاطئرئنه خوشلادي کي، قانونو بؤيوک و شؤوکتلي اتسئن.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا بو قارت اولونموش و سويولموش بئر خالقدير. هاميسي ماغارالاردا تله‌يه دوشوب، زئندانلاردا گئزله‌دئلئب. اونلار شئکار اولوبلار و قورتارانلاري يوخدور. اونلاري قارت ادئرلر، "گری قايتارين" دئين يوخدور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>سئزدن کئم بونا قولاق آساجاق، بوندان سونرا کئم قولاق آسيب اِشئده‌جک؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>يعقوب نسلئني کئم قارت اولونماغا قويدو؟ ائسرايئلي سويغونچولار اَلئنه کئم وردي؟ مگر رب ديئل کي، اونون ضئدّئنه گوناه اتدئلر، يوللاري ائله گتمک ائستمه‌دئلر، قانونوندان ائطاعت اتمه‌دئلر؟</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره آلوولو قضبئني، دؤيوشون شئدّتئني اوستلرئنه ياغديردي. اود اونلاري دؤوره‌يه آلدي، آمّا اونلار آنلاماديلار، اونلاري يانديردي، آمّا اونا جئدّي فئکئر ورمه‌دئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Isaiah-41.html>&larr;</a>&nbsp;&nbsp;<font class=titleType><b>Isaiah 42/66 </b></font>&nbsp;&nbsp;<a href=Simple-Isaiah-43.html>&rarr;</a>
</td></tr></table>


</body></html>
