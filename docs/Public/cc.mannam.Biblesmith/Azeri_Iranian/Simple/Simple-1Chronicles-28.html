<html><head><title>
1Chronicles 28/29 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-27.html>&larr;</a>&nbsp;&nbsp;<font class=titleType><b>1Chronicles 28/29 </b></font>&nbsp;&nbsp;<a href=Simple-1Chronicles-29.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود ائسرايئلئن بوتون باشچيلاريني يعني قبئله باشچيلاريني، پادشاها خئدمت ادن بؤلمه‌لرئن باشچيلاريني، مئنباشي‌لاري و يوزباشي‌لاري، پادشاهلا اوغوللارينين بوتون مولکونه و حيوانلارينا باخانلارين باشچيلاريني، ساراي خئدمتچئلرئني، سرکرده‌لري و بوتون ائگئد آداملاري اورشلئمه ييغدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود پادشاه آياغا قالخيب ددي: "قارداشلاريم و خالقيم، منه قولاق آسين! اوره‌يئمده بو آرزو وار ائدي کي، ربّئن عهد سانديغي و تاريميزين آياق کورسوسو اوچون دائمي بئر اِو تئکئم. بونا گؤره ده اونو تئکمک اوچون حاضيرليق گؤردوم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن تاري منه ددي: «سن منئم آديما معبد تئکميه‌جکسن، چونکي سن حرب آدامي‌سان و قان تؤکوبسن.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن ائسرايئلئن تاريسي رب بوتون نسلئمدن منی سِچدي کي، ائسرايئل اوستونده ابدئلئک پادشاه اولوم. چونکي او يهوداني و يهودا قبئله‌سئندن ده منئم نسلئمي سچدي کي، حؤکمدار اولسون. بوتون ائسرايئل اوستونده پادشاه اتمک اوچون نسلئمئن آراسيندا، من اونون خوشونا گلدئم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>ربّئن منه وردئيي چوخلو اوغول آراسيندان دا اوغلوم سوليماني سچدي کي، ائسرايئل اوستونده ربّئن پادشاهليق تختئنده اوتورسون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب منه ددي: «اوغلون سوليمان دا همئن آدامدير کي، منئم معبدئمي و صَحنلرئمي تئکه‌جک، چونکي اونو اؤزومه اوغول سِچمئشم، من ده اونا آتا اولاجاغام.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اگر بو گون اولدوغو کئمي امرلرئمه و حؤکملرئمه عمل اتمکده صادئق اولسا، اونون پادشاهليغيني ابده‌جک برقرار اده‌جيم.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ائندي بوتون ائسرايئللی‌لرئن، ربّئن جاماعاتينين گؤزو قاباغيندا، تاريميز دا اِشئدرکن، بله تاپشيريرام: تارينيز ربّئن بوتون امرلرئنه عمل ادئن و اونلاري اؤيره‌نئن کي، بو نعمتلي تورپاغي مولک اده‌سئنئز و سئزدن سونرا اؤولادلارينيزا اونو ابدی مئراث وره‌سئنئز.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سن ده، اوغلوم سوليمان، آتانين تاريسيني تاني، بوتون اورَک و فئکئرله اونا قوللوق ات، چونکي رب بوتون اورَکلري تفتئش ادئر و فئکئرلرئن بوتون نئيّتلرئني بئلئر. اگر اونو آختارسان، اونو تاپارسان. لاکئن اگر اونو ترک اده‌سن، او دا سني ابده‌جک آتار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>ائندي باخ، رب سني سچئبدئر کي، موقدّس مکان اولان اِوي تئکه‌سن. جسارتلي اول و بو ائشي گؤر."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>داوود اوغلو سوليمانا اِيوانين، اونون بئنالارينين، خزئنه‌لرئنئن، يوخاري اوتاقلارين، ائچ اوتاقلارين، کفّاره قاپاغينين، نقشه‌سئني و</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>روحون واسئطه‌سئله اونا آشکار اولموش بوتون بونلارين نقشه‌سئني وردی: ربّئن معبدئنئن حَيَطلري، اطرافداکي بوتون اوتاقلار، تاري معبدئنئن خزئنه‌لري، تقدئس اولونان شيلرئن خزئنه‌لري،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاهئنلرئن و لاوئلی‌لرئن بؤلوکلري، ربّئن معبدئنده هر جور خئدمت ائشي، ربّئن معبدئنده اولان بوتون خئدمت اشيالاري،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر جور خئدمت اوچون ائشله‌دئلَن بوتون قيزيلين چکئسئنه گؤره قيزيل اشيالار، هر جور خئدمت اوچون ائشله‌دئلَن بوتون گوموشون چکئسئنه گؤره گوموش اشيالار،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>هر چيراقدانين و اونون چيراقلارينين چکئسئنه گؤره قيزيل چيراقدانلار و اونلارين قيزيل چيراقلاري، هر جور خئدمت اوچون چکئسئنه گؤره گوموش چيراقدانلار و اونلارين چيراقلاري،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>تقدئم چؤرکلري قويولان مئزلر اوچون هر مئزئن چکئسئنه گؤره قيزيل، هر گوموش مئز اوچون گوموش،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>خالئص قيزيلدان اولان چَنگل‌لر، لَيَنچه‌لر و سَهَنگلر، هر کاسانين چکئسئنه گؤره قيزيل کاسالار، هر کاسانين چکئسئنه گؤره گوموش کاسالار،</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چکئسئنه گؤره خالئص قيزيلدان بوخور قوربانگاهي. داوود حتّا کَرّوبلارين تصوئرئني ده وردی کي، نجه قانادلاريني آچيب ربّئن عهد سانديغيني اؤرتموشدولر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داوود ددي: "بونلارين هاميسينين تصوئري بوتون تفسئلاتي ائله يازيلي شکئلده رب طرفئندن منه آشکار ادئلدي."</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>داوود اوغلو سوليمانا ددي: "گوجلو و جسارتلي اول، بو ائشي گؤر. قورخما و روحدان دوشمه، چونکي رب تاري، منئم تاريم، سنئنله‌دئر. ربّئن معبدئنئن بوتون خئدمت ائشي آخيرا چاتماميش او نه سني آتار، نه ده سني ترک اِدَر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کاهئنلرئن و لاوئلی‌لرئن بؤلوکلري تاري معبدئنئن بوتون خئدمتي اوچون حاضير دورورلار. سنئن يانيندا آداملار دا وار کي، اؤز گؤيلو ائله بوتون ائشلر اوچون هر جور خئدمتي باجاريرلار. ريئسلر و بوتون خالق سنئن هر امرئني گؤزله‌يئر."</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-1Chronicles-27.html>&larr;</a>&nbsp;&nbsp;<font class=titleType><b>1Chronicles 28/29 </b></font>&nbsp;&nbsp;<a href=Simple-1Chronicles-29.html>&rarr;</a>
</td></tr></table>


</body></html>
