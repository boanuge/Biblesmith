<html><head><title>
Ezekiel 23/48 
</title><meta name='generator' content='Seung-Hwa Chung'>
<meta http-equiv='Content-Type' content='text/html;charset=UTF-8'>
<link href='../../font.css' rel='stylesheet' type='text/css'/>
<style type='text/css'>
.titleType { font-size: 10pt; font-weight: bold; line-height: 10pt; color: green; }
.verseType { font-size: 7pt; font-weight: bold; line-height: 10pt; color: #008800; }
.textType { font-size: 10pt; font-weight: normal; line-height: 17pt; color: #090019; }
a:link {font-size:12pt; font-weight: bold; color: blue; text-decoration:none}
a:visited {font-size:12pt; font-weight: bold; color: blue; text-decoration:none}
a:active {font-size:12pt; font-weight: bold; color: blue; text-decoration:none}
a:hover {font-size:12pt; font-weight: bold; color: red; text-decoration:none}
</style>

</head><body style='font-size:73.5%;'>

<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-22.html>&larr;</a>&nbsp;&nbsp;<font class=titleType><b>Ezekiel 23/48 </b></font>&nbsp;&nbsp;<a href=Simple-Ezekiel-24.html>&rarr;</a>
</td></tr></table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>منه ربّئن بو سؤزو نازئل اولدو:</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.1</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>"ای بشر اوغلو، ائکي آرواد وار ائدي کي، هَمن آنانين قيزي ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.2</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار مئصئرده فاحئشه‌لئک اتدئلر. جاوانليقلاريندا اولارکن فاحئشه‌لئک اتدئلر. اونلارين دؤشلرئنه اَل دَيدي، قيزليق سئنه‌لرئنه اَل سورتولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.3</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو آروادلاردان بؤيوکونون آدي اوهولا، باجيسينينکي دا اوهولئبا ائدي. اونلار منئم اولدولار، اوغوللار و قيزلار دوغدولار. آدلارينا گلئنجه، اوهولا سامئره‌‌دئر، اوهولئبا ده اورشَلئمدئر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.4</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوهولا منئم اولارکن فاحئشه‌لئک اتدي؛ اويناشلاري اولان قونشو آشورلولارا آلوده اولدو.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.5</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارين هاميسي لاجورد پالتار گِيئنمئش والئلر و باشچيلار، جاذئبه‌لي جاوانلار، آتلارا مئنمئش آداملار ائدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.6</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلارلا فاحئشه‌لئک اتدي. اونلارين هاميسي آشورون لاپ سِچمه آداملاري ائدئلر. اوهولا کئمه آلوده اولدو، اونون بوتون بوتلري ائله اؤزونو نجئس اتدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.7</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>مئصئرده باشلاديغي فاحئشه‌لئيئندن اَل چکمه‌دي؛ چونکي جاوانليغيندا کئشئلر اونونلا ياتميشديلار، قيزليق سئنه‌سئنه اَل سورتموشدولر، شهوتلرئني اونون اوستونه تؤکموشدولر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.8</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده اونو آلوده اولدوغو اويناشلارينا، آشور اؤولادلارينا تسلئم اتدئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.9</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار اوهولا‌نين عاييبيني آچديلار؛ اوغوللاريني و قيزلاريني اَلئندن آلديلار، لاکئن اؤزونو قيلينجلا اؤلدوردولر. بلجه او، آروادلار آراسيندا روسواي اولدو، اونون حؤکمونو يرئنه يتئردئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.10</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونون باجيسي اوهولئبا بونو گؤردو، آمّا اوهولئبا‌نئن شهوتي داها آلوولانان، فاحئشه‌لئيي باجيسيندان داها بَتَر ائدي.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.11</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>او دا قونشولاري آشورلولارا، والئلره و باشچيلارا، دبدبه ائله گِيئنمئش، آتلارا مئنمئش آداملارا آلوده اولدو. اونلارين هاميسي جاذئبه‌لي جاوانلار ائدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.12</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من گؤردوم کي، او دا نجئسله‌نئب؛ ائکئسي ده هَمن يولو گتدئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.13</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اوهولئبا گت-گده فاحئشه‌لئيئني آرتيردي، دووارا اويولموش ائنسان تصوئرلرئني،</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.14</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بِل‌لرئنه قورشاق، باشلارينا بؤيوک عمّامه باغلاميش کَلدانئلرئن قيرميزي رنگلي شکئل‌لرئني گؤردو. اونلارين هاميسي اصئل‌لرئنه گؤره کَلده اؤلکه‌سئندن اولان بابئل سرکرده‌لرئنه بَنزه‌يئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.15</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اوهولئبا بونو گؤردوکده اونلارا آلوده اولدو و اونلارين يانينا، کَلده اؤلکه‌سئنه قاصئدلر گؤنده‌ردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.16</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بابئللی‌لر اوهولئبا‌نئن يانينا، عئشرت ياتاغينا گلئب شهوتلري ائله اونو نجئسله‌دئلر. او اونلارلا نجئس اولاندان سونرا اونلاردان ائيرَندي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.17</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>فاحئشه‌لئيئني آشکارا چيخارتدي، عئصمتئني گؤز قاباغينا قويدو؛ او واخت اوندان ائيرَندئم، نجه کي، باجيسيندان ائيرَنمئشدئم.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.18</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>آمّا او مئصئر تورپاغيندا فاحئشه‌لئک اتدئيي جاوانليق چاغيني يادا ساليب فاحئشه‌لئيئني داها دا آرتيردي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.19</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اويناشلارينا آلوده اولدو کي، جئنسئيّت عوضولري اِششَکلرئنکي کئمي، توخوملاري آتلارينکي کئمي ائدي.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.20</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بلجه سن جاوانليق چاغيندا اتدئيئن عئفّتسئزلئيه قاييتدين. او زامان مئصئرلی‌لر سنئن سئنه‌نه اَل سورته‌رک جاوان دؤشلرئني سيخميشديلار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.21</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده، ای اوهولئبا، پروردئگار رب بله ديئر: «باخ، ائيرَندئيئن اويناشلاريني سنئن ضئدّئنه قالديراجاغام، اونلاري هر طرفدن سنئن اوستونه گتئره‌جيم.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.22</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بابئللی‌لرله بوتون کَلدانئلري، پِقود، شوعَع و قوعَع خالقيني، و بوتون آشورلولاري اونلارلا گتئره‌جيم؛ هاميسي جاذئبه‌لي جاوانلار، والئلر، باشچيلار، سرکرده‌لر و مشهور آداملار، هاميسي دا آتلارا مئنمئش.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.23</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اونلار سئلاحلارلا، دؤيوش و يوک عارابالاري ائله، چوخ دؤيوشچو بئر قوشونلا اوستونه گله‌جکلر، سئپَرلرله، قالخانلا، دَبئلقه ائله هر طرفدن سنئن ضئدّئنه دوزوله‌جکلر. حؤکم اتمک ائختئياريني اونلارا وره‌جيم و اونلار اؤز رسملرئنه موطابئق سني موحاکئمه اده‌جکلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.24</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>قيرتئمي سنئن ضئدّئنه چِوئره‌جيم کي، سنئنله قضبله رفتار اتسئنلر. اونلار سنئن بورنونو و قولاقلاريني کَسه‌جکلر، صاغ قالانلارين قيلينجلا هلاک اولاجاقلار. اوغوللاريني و قيزلاريني اسئر آلاجاقلار، صاغ قالانلاريني اود يانديريب محو اده‌جک.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.25</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>سنئن پالتارلاريني دا سويوندوراجاق، گؤزل بَزَکلرئني آلاجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.26</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه مئصئر تورپاغيندان گتئردئيئن عئفّسئزلئيئنه و فاحئشه‌لئيئنه آخير قوياجاغام، اِله کي، بو شيلرئن حسرتئني بئر داها چکميه‌‌سن، مئصئري ده بئر داها يادا سالماياسان.»</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.27</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي پروردئگار رب بله ديئر: «باخ، سني نئفرت اتدئيئن آداملارا تسلئم اده‌جيم، او آداملارا کي، اؤزون ده اونلاردان ائيرَنئرسن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.28</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار سنئنله نئفرتله رفتار اده‌جکلر، بوتون زحمتئنئن بهره‌سئني اَلئندن آلاجاقلار، سني لوت و چيلپاق قوياجاقلار. بلجه فاحئشه‌لئيئنئن عاييبي، هم عئفّتسئزلئيئن هم ده فاحئشه‌لئيئن اوزه چيخاجاق.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.29</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونلار سنئن باشينا گله‌جک، چونکي باشقا مئلّتلرله زئنا اتدئن، اونلارين بوتلري ائله اؤزونو نجئس اتدئن.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.30</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اؤز باجينين يولو ائله گتدئن. بونا گؤره ده اونون کاساسيني سنئن اَلئنه وره‌جيم.»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.31</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>پروردئگار رب بله ديئر: «سن باجينين کاساسيندان ائچه‌جکسن. او، درئن و گِنئشدئر. سنه گولوب، سني ائستِهزا اده‌جکلر، کاسا دوپ‌دولودور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.32</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>کِفلي‌لئک و کَدَرله دولاجاقسان. باجين سامئره‌نئن کاساسي دهشت و وئرانه‌لئک کاساسي‌دير.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.33</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بو کاسادان ائچه‌جکسن، اونو آخيراجاق ائچه‌جکسن. کاسانين دئبئنه اوتوراني گَمئره‌جکسن، سئنه‌ني ييرتاجاقسان.» چونکي بونو من دِمئشَم، پروردئگار رب بويورور.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.34</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>بونا گؤره ده پروردئگار رب بله ديئر: «ائندي کي منی ياددان چيخارديبسان، منی آرخانا آتيبسان، عئفّتسئزلئيئنئن و فاحئشه‌لئيئنئن جزاسيني چک.»"</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.35</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>رب منه داها ددي: «ای بشر اوغلو، آيا اوهولا‌ني و اوهولئبا‌ني موحاکئمه اده‌جکسن؟ اگر اِله‌دئر ائيرنج ائشلرئني اؤزلرئنه بئلدئر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.36</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>چونکي اونلار خيانت ادئبلر و اَللري قانا باتيب. اونلار بوتلرله زئنا ادئب، حتّا منئم اوچون دوغدوقلاري اوغوللاريني اوددا بوتلره تقدئم ادئبلر کی، اونلارا يمک اولسون.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.37</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوندان علاوه، منئم ضئدّئمه حله بونلاري دا ادئبلر: هَمن گون موقدّس مکانيمي نجئس ادئبلر و سَبّت گونلرئمه محل قويماييبلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.38</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>اونلار بوتلري اوچون اؤولادلاريني کَسدئکدن سونرا، همئن گون موقدّس مکانيما گئردئلر کي، اوراني نجئس اتسئنلر. باخ، بونو منئم معبدئمئن ائچئنده اتدئلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.39</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بوندان باشقا، قاصئدلر گؤنده‌رئب اوزاقدان گلن آداملار گتئرتدئلر. بو آداملار گلنده سن اونلار اوچون يويوندون، گؤزلرئنه سورمه چکدئن و اؤزونه بَزَک تاخدين.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.40</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>مؤحتشم بئر دئوان اوستونده اوتوردون. اونون قاباغيندا حاضيرلانميش سوفره وار ائدي. منئم بوخورومو و زيتون ياغيمي اونون اوستونه قويدون.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.41</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>اطرافيندا کِف ادن بئر دسته‌نئن گورولتوسو گؤيه قالخدي. صحرادان کِفلي آداملار دسته‌سي ائله اورايا گتئرئلدي. او ائکي آروادين بئلَکلرئنه دستبندلر، باشلارينا دا گؤزل تاجلار قويدولار.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.42</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>من فاحئشه‌لئکده قرق اولموش آرواد باره‌ده ددئم: «بله اولدوغو حالدا، مگر ائندي اونونلا زئنا اده‌جکلر؟»</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.43</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>لاکئن اونلار فاحئشه‌نئن يانينا گئرن کئمي اونون يانينا گئردئلر. بلجه اونلار عئفّتسئز آروادلار اوهولا و اوهولئبا‌نئن يانينا گئردئلر.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.44</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#FFFFFF>
<tr><td valign=top align=right><font class=textType>آمّا صالح آداملار اونلارا زئنا ادن آروادين جزاسيني، قان تؤکَن آروادين جزاسيني وره‌جکلر، چونکي بو آروادلار زئناکارديرلار و اَللري قانا باتيب.</font></td><td width=10 bgcolor=#FFFFFF></td><td width=33 valign=top align=left bgcolor=#FFFFFF><font class=verseType>&nbsp;.45</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بونا گؤره ده پروردئگار رب بله ديئر: «اوستلرئنه بئر جاماعات گتئر و اونلاري دهشته، تالانا تسلئم ات.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.46</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بو جاماعات اونلاري داشا باساجاق و قيلينجلا دوغراياجاق؛ اوغوللاريني و قيزلاريني اؤلدوروب اِولرئني يانديراجاقلار.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.47</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>بلجه اؤلکه‌ده اولان عئفّتسئزلئيه آخير قوياجاغام کي، بوتون آروادلار بوندان درس آليب سئزئن کئمي عئفّتسئزلئک اتمه‌سئنلر.</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.48</font></td></tr>
</table>
<table border=0 cellpadding=0 cellspacing=0 width=99% valign=top bgcolor=#F9FFFF>
<tr><td valign=top align=right><font class=textType>عئفّتسئزلئيئزئن جزاسي اؤز باشينيزا گله‌جک. بوتلرئنئزئن پرستئش اتمه‌سئنئن عوضئني آلاجاقسينيز. او واخت بئله‌جکسئنئز کي، پروردئگار رب منم.»"</font></td><td width=10 bgcolor=#F9FFFF></td><td width=33 valign=top align=left bgcolor=#FFFFFF><font class=verseType>&nbsp;.49</font></td></tr>
</table>

<hr width=99%>
<table border=0 cellpadding=0 cellspacing=0 width=99% valign=top bgcolor=#FFFFFF><tr align=center><td>
<a href=Simple-Ezekiel-22.html>&larr;</a>&nbsp;&nbsp;<font class=titleType><b>Ezekiel 23/48 </b></font>&nbsp;&nbsp;<a href=Simple-Ezekiel-24.html>&rarr;</a>
</td></tr></table>


</body></html>
